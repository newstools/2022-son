MET vyf skietwonde aan sy klein liggaampie weet dokters nie presies hoeveel koeëls in sy liggaam vassit nie. Dít is die lot van die tweejarige Kayden Jeffreys wat Saterdagmiddag voor sy ouerhuis in Paulsbergweg in Bishop Lavis geskiet is. Volgens Kayden se oom, Clement Sarels, het die seuntjie gereeld voor die huis gespeel en het hy Saterdag in die spervuur beland toe daar op sy broer losgebrand is. Clement sê egter dat die skietery verband hou met ‘n turf war en wil die bendes ook sy broer, wat ‘n 26-tronkbende is, in trek. Hy het aan Son vertel die skieters en die persoon wat die opdrag gegee het daarop uit was om sy broer te vermoor. Lees die volledige berig in 1 Maart se Son.