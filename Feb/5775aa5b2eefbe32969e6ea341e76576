’N MAN het hom dood gewag vir ’n afspraak nadat hy mediese hulp by die Bellville-Suid-daghospitaal geweier is. Deon May se familie wil nou die gesondheidsentrum expose, oor hulle beweer hy nie die eerste pasiënt is wat weens hul nalatigheid gesterf het nie. Volgens Deon se suster, Norah May, het sy laasweek haar broer daghospitaal toe geneem oor hy van ’n geweldige pyn in sy voet gekla het. Die personeel het hulle min gesteur en steeds haar broer weggewys. Daar is aan hulle gesê hulle help slegs pasiënte met ’n afspraak en hulle moet weer op ’n ander tyd terug kom, vertel Norah. Volgens haar sou hy Donderdag die dokter sien, maar hy is toe al die Saterdag dood. ’n Woordvoerder vir die departement van gesondheid sê hulle vind geen rekord met die pasiënt se beskrywing nie. Daar word wel bygevoeg dat geen pasiënt sal gesondheidsorg geweier word nie. Lees die volledige artikel Dinsdag 15 Februarie in SON.