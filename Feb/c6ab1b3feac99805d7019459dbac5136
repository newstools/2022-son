ARSENAL se lot is in sy eie hande, maar daar is nog ’n ver pad om te gaan. Só reageer Mikel Arteta, manager van Arsenal, nadat sy span sy aanslag op Champions League-kwalifisering versterk het. Dit is nadat die Gunners Brentford met 2-1 ore aangesit het in Saterdag se Premierliga-stryd in die Emi­rates Stadium. Die span van Londen is tans sesde, maar het twee wedstryde minder as sy rivals om die Champions League se vierde plek gespeel. Sou Arsenal die oorblywende wedstryde wen, sal dit hom verby Manchester Unit­ed en West Ham United bevorder in die vierde en laaste Champios League-posisie. “Ons is nou ’n bietjie nader aan die res en dit is omdat ons ’n sege behaal het. Maar daar is nog ’n ver pad om te gaan en ons wil nie carried away raak nie,” vertel die Spanjaard. “Jy kan met die uitslae sien hoe moeilik dit is om ’n sege in die liga te behaal.” Arsenal verwelkom Wolves Donderdag op sy tuisveld. Arteta het beklemtoon dat hulle goed voorbereid moet wees vir die Wolves, wat self aanspraak maak op ’n plek in Europa volgende seisoen. “Wolves is ’n moelike span. Hulle bewys hierdie seisoen hoe gevaarlik hulle kan wees. Dit is waarom ons sal seker maak dat ons beter en beter vertoon sodat ons seges kan kry.” – AP