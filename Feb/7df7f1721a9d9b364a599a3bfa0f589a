DIE Valke het 'n man in die Noord-Kaap gearresteer nadat hy na bewering mense bedrieg het deur aan hulle bestuurslisensies en voertuig registrasiedokumente belowe het. Verskeie mense het na vore gekom en beweer dat hulle deur Andrew May (38) bedrieg is, wat hom glo voorgedoen het as Postmasburg in die Noord-Kaap, se verkeershoof. Volgens ’n polisiewoordvoerder, kapt. Tegobo Thebe, is ’n dossier verlede maand by die Valke geopen. Die Valke het vyf selfone ter waarde van R20 000 by May gekonfiskeer. Hy het Vrydag by die Potsmasburgse landdroshof verskyn. Hy is daarvan aangekla dat hy homself as ’n verkeersbeampte voorgedoen en bedrog gepleeg het. Sy saak is tot 12 April uitgestel. - News24