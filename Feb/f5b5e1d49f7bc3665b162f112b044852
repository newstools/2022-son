DIE DA-raadslid Nora Grose het gister weer in die Bellville-handelshof op klagte van bedrog en geldwassery verskyn. Volgens ’n woordvoerder van die Nasionale Vervolgingsgesag, Eric Ntabazalila, is sy tans uit op bail van R10 000. “Haar voorwaardes is dat sy nie met die ondersoek mag inmeng nie en sy mag ook nie met getuies kontak hê nie.” Sy moet op 11 Maart weer verskyn. Haar medebeskuldigde in die saak, Reuben Swartz, het apart van haar verskyn en hulle sake is nog nie saamgevoeg nie. Grose en Swartz staan tereg op klagte van bedrog en geldwassery. Grose, ’n DA-raadslid in wyk 23, staan tereg weens wanbesteding van die Stad Kaapstad se geld. Sy word daarvan aangekla dat sy geld wat vir humanitêre verligting tydens die nasionale inperking bedoel was, deur ’n kerk in Table View gekanaliseer het. Swartz, op sy beurt, staan tereg in verband met die gebruik van geld van die staat se skema vir tydelike indiensnemingsverligting vir sy persoonlike doeleindes. 