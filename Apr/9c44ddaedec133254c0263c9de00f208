DIE Nasionale Verbruikerskommissie het mense wat sekere 125 ml-bakkies Dark and Lovely Precise Diamond Straight and Shine Relaxer gekoop het, aangemoedig om dadelik op te hou om die produk te gebruik. Die haarproduk is herroep nadat die vervaardiger Loreal Suid-Afrika die kommissie in kennis gestel het van ’n geïsoleerde voorval in die produksie wat gelei het tot ’n wanbalans van die aktiewe grondstof, wat een besending beïnvloed het. Die gebruik van dié Dark and Lovely relaxer kan daartoe lei dat hare afbreek, asook verhoogde kopvel-irritasie. – EWN