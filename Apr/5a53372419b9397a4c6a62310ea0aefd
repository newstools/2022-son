STELLENBOSCH FC kan nou weer droom van hul beste einde tot ’n Premiersokkerliga-seisoen. Saterdag se sege oor Kaizer Chiefs in die Danie Craven-stadion het Stellies tot die sesde plek laat klim. Daar is nog vier wedstryde oor vir Stellies, en Steve Barker (coach) het hoeka sy spelers daaraan herinner dat niks minder as ten minste Top-8 as ’n suksesvolle seisoen beskou sal word nie. Baker het aan Kick Off gesê: “Die Top-8 is steeds ons prioriteit en ek glo ons is ten minste een sege weg van dit. As ons kan, en daar is nog twee tot drie wedstryde oor, dan kan ons selfs vir ’n hoër posisie druk.” Selfvertroue Barker sê sy moeilikste taak hierdie seisoen was om sy groep spelers te laat glo in hul vermoëns. “Somtyds wonder ek of hulle glo hulle kan onder die top-vier of top-vyf eindig. ’n Wedstryd en oorwinning soos vanaand (Saterdag) se een, in ’n stadion met toeskouers, moet ons selfvertroue gee as ’n span. “Daar is geen rede waarom ons nie kan sterk afsluit in ons laaste vier wedstryde nie. “Dink net hoe dit sal wees as ons tuisveldvoordeel vir die kwarteindronde van die MTN8 kan beklink, Voor dit moet ons drie tot vier punte verseker om die plek in die Top-8 te beklink,” het Barker gesê.