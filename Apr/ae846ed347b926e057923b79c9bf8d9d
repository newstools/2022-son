SY IS geheadhunt én teruggelok vir haar kennis en vernuf en om ’n ommeswaai te bewerkstellig en die gloriedae terug te bring. Nodeloos om te sê, is haar prestasies as coach ook besonders indrukwekkend, maar dít het Santos se eienaar, Goolam Allie, reeds geweet. Net onlangs het sy die Wes-Kaapse o. 14-meisiespan by die SA kampioenskapstoernooi tot goud gelei. Sy is ook ’n Caf-gelisensieerde coach en instructor en die lys gaan aan. Maar of Marion February permanent die pos by Santos gaan inneem, remains to be seen. Die voormalige Santos coach was die vorige twee jaar in Safa Overberg gebaseer waar sy as tegniese direkteur­ werk. Dit is volgens haar waar sy haar “passie” uitleef. February is getaak om ’n akademie in Overberg op te set en te help met ontwikkeling om die vroue se spel te laat groei. Son is ingelig Allie, baas van Santos, het February vanuit Bredasdorp ontbied om die geloofwaardigheid by die People’s Team se Sasol Ladies-span, asook die kultuur, terug te bring Lekker Jy kan jou maar net indink dat February waarskynlik gemengde gevoelens gehad het — en vir obvious reasons. Ook het sy ’n verantwoordelikheid in Bredasdorp en sal waarskynlik goed oor haar finale besluite moet besin. “Kyk, ek is nou lekker onkant betrap,” verduidelik February. “Ek het so pas vandag in die Kaap aangekom en ek het dit nie verwag nie. “Ek is nie seker wat my besluit gaan wees nie. Kyk, almal weet wat die klub se finansiële sake is en Covid het alles onder druk gesit. “Ek wil ook niks uitlaat sonder dat ek eers met die chairman (Goolam Allie) gesels het nie.” Allie het nou nie juis veel verklap toe Son hom ge­nader het oor rumours dat February by sy span gaan aansluit nie. “Weer verkeerd,” het die Santos-eienaar via Whats­App gesê.