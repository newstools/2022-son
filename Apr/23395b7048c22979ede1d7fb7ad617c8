DIE Kaap is sterk verteenwoordig in Saterdag se HSHPrincess Charlene Empress Club Stakes oor 1 600 meter op Turffontein. Die afrigter Candice Bass-Robinson het twee top-kandidate ingeskryf. Hulle is Chat Ching en Zarina. Zarina is die naas-gunsteling teen 33-10, terwyl Chat Ching ’n baie beter perd is as haar wedsyfers van 14-1. Dié wedsyfers is misleidend. Ashley Fortune se Princess Calla is tans die gunsteling teen 5-2, maar kan sterk teenstand verwag van Bass-Robinson se duo. Sparkling Water, She’s A Keeper en Under Your Spell is ander moontlike wenners. Sparkling Water is die bobaas-afrigter Mike de Kock se enigste inskrywing.