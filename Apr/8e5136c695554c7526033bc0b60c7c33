DIE man wat van ses moordklagte aangekla word is Dinsdag in die Khayelitsha-landdroshof op borgtog vrygelaat. Volgens 'n woordvoerder van die nasionale vervolgingsgesag, Eric Ntabazalila, is Thando Shuba op R800 se borgtog vrygelaat. Shuba (26) word deur ses moordklagte in die gesig gestaar nadat ses jongmense laas maand by die eNkanini-informele nedersetting naby Harare in Khayelitsha afgemaai is. Shuba se saak is tot 6 Julie vir verder ondersoek uitgestel. Intussen het Madoda Zwayi ook Dinsdag by die Khayelitsha-landdroshof verskyn. Hy word weer van vyf moordklagte aangekla. Di√© klagte hou verband met die skietmoorde van vyf mense laas maand in die eNdlovini-plakkerskamp, net 'n paar dae voor die bogenoemde voorval. Zwayi se saak is tot 3 Mei vir 'n formele borgtogaansoek uitgestel.