DIE syfers van die huidige sensus in Zimbabwe is onder verdenking na berigte dat verskeie veldwerkers deur lede van die publiek aangerand is. 'n Woordvoerder van die Zimbabwease regering, Nick Mangwana, sê verder 'n ander veldwerker is afgedank nadat sy dronk by die werk aangekom het. Mangwana sê die polisie ondersoek tans die aanrandingsake. 'n Veldwerker wat anoniem wil bly sê die regering is te blameer vir die werknemer wat dronk vir werk aangemeld het. Die veldwerker sê: "Daar is groot ongelukkigheid onder veldwerkers. Ons moet vir kilometers stap om mense te gaan tel. "En dit terwyl die regering belowe het om vir ons vervoer te verskaf." Boonop is sommige van die werknemers nog nie hul toelae betaal nie. - Bulawayo24