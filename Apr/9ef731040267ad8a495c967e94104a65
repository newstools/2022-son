’N VIERJARIGE seuntjie is oor die naweek raakgeskiet, terwyl hy op sy ma se skoot gesit het. Die kleuter is in die maag getref toe bendeskote Saterdagoggend in Tafelsig, Mitchells Plain, begin klap het. Volgens die cops is die 30-jarige ma ook in die skietery gewond. ’n 45-Jarige man is in dieselfde voorval doodgeskiet. Die man het op die toneel in Langebergstraat gesterf. ’n Inwoner wat op die toneel was, vertel dat die oorledene ’n onskuldige man was wat gereeld in hulle pad op en af geloop het. Kol. Andrè Traut, ’n polisiewoordvoerder, het bevestig dat die teen-bende-eenheid die omstandighede rondom die voorval ondersoek. Traut noem dat enige persoon wat lig op die saak kan werp, vriendelik versoek word om Crime Stop by 08600 10111 te kontak.