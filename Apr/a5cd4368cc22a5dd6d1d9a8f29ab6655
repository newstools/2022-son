TELEURGESTEL Dis die reaksie van die Kaap van Goeie Hoop SPCA oor 'n besluit van die Stad Kaapstad om weer aan die McLaren sirkus 'n permit te gee. Die dierebeskermingsvereniging het laas Maandag die sirkus 'n waarskuwing gegee vir verskeie oortredings van die wet op diere-beskerming. Die sirkus is toe 48 uur gegee om van die foute wat uitgewys is reg te stel. News24 berig dat die sirkus se permit Dinsdag deur die City teruggetrek is, maar Woensdag weer uitgereik is. Jaco Pieterse, hoofinspekteur van die SPCA, sê: "Ons verstaan die stad moet redelik wees en die sirkus die foute wat uitgewys is regstel, is ons steeds teleurgestel in die besluit om die permit weer uit te reik. "Alhoewel ons teleurgestel is, is ons ook gelukkig dat die stad vinnige aksie teen die SPCA geneem het toe die klag onder hul aandag gebring is." Intussen het die sirkus ontvangs van 'n tweede waarskuwing Vrydag erken. Sirkus-stigter, David McLaren, sê hulle is in die proses om die bekommernisse wat uitgewys is reg te stel.