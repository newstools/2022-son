MET die vloede in KZN en die mildelike bydraes van die government aan die vloedslagoffers, flikker die gevaarligte weereens. Maar dis veral die afwesigheid van baie kerke in tye van nood wat Quinton Adams, internasionaal-bekende shackbuilder, saans laat rondrol. Adams verduidelik: “Mense het meer faith in Gift of the Givers as in die politici en die regering van Suid-Afrika. “Wanneer gaan mense meer geloof in Christen-aksies kry wanneer human disasters plaasvind? “Of wanneer gaan mense begin sê ‘Gee die R1 biljoen aan daardie een of ander Christen-organisasie?’ ” Afwesigheid By een van die shacks wat die Shackbuilders herbou het, was daar selfs ’n kerk se almanak voor ’n stukkende venster ‘maar die kerk het geskitter in sy afwesigheid om ’n daadwerklike verskil aan daardie mense se omstandighede te maak’. Volgens Adams kry Die Shackbuilders met hul slogan ‘Restoring human dignity’ baie media dekking. “Ons hoor gereeld die volgende drie goed: ‘Ons bid vir julle, ‘Hou aan met die goeie werk’ en ‘julle is goeie mense’. “Maar ons loop maar met ons wyn raffle van R100 net om inkomste te kry vir ons taak. ’n Trip se onkoste – soos nou in Soebatsvlakte – kos nagenoeg R24 000. Ons kan die mense wat vir ons gee op die hande tel. “Daar is mense wat sterf daarbuite. Ons het meer hulp nodig . . . waar is die kerke? Die pleidooi van armoede raak by die dag harder en stiller. Waar is die Christen-leierskap dan?” As daar enige lesers is wat wil help, kan hulle Adams skakel op 082 698 5103.