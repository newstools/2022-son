HIERDIE week ontmoet ons die 15 dames wat Francois Jacobs se hart in die maatsoek-program Op My Eish! gaan probeer steel. Ná talle video-inskrywings vir die tweede reeks van Op My Eish! moes die avontuurlustige Franna, soos hy liefderik genoem word, uit al die inskrywings kies om 15 dames vir blits­afsprake in Pretoria te nooi. Gelukkig het hy ook hulp van sy wingman, Schalk Bezuidenhoudt, om dinge ’n bietjie makliker te maak. Hier is die 15 dames wat hierdie reis saam met Francois gaan meemaak. Hulle laat hoor ook wat hulle in ’n man soek. “My man moet baie geduld hê, hy moet sy eie mens wees en hy moet buitemuurse aktiwiteite saam met my kan geniet. “Hy moet die liefde deel wat ek vir die Here het. Ons moet mekaar kan geniet net soos wat ons is.” “As ek die basiese eienskappe kan noem, sal dit wees plat op die aarde en ’n man wat kan teruggee wat hy ontvang, of ten minste probeer. Dan, natuurlik, ’n sin vir humor, want wat is die lewe sonder ’n bietjie lag en joligheid?” “Ek soek iemand wat sy man kan staan en beheer in ’n verhouding kan vat. Iemand wat lojaal en eerlik is en ’n lus vir die lewe het.” “Wat ek in ’n man soek, is stabiliteit, eerlikheid en godvresendheid. Ek soek ’n man wat kan goofy wees, wat verspot kan wees, en wat saam met my kan lag. “Dan soek ek ook ’n man wat ernstig oor die lewe en ons verhouding is.” “Iemand wat weet wie en wat hulle is en weet wat hulle in die lewe wil hê. ’n Sterk en dinamiese man, maar wat steeds ’n sagte hart het.” “Iemand wat opreg is en ’n goeie sin vir humor het. Iemand wat net homself kan wees en sy eie ding kan doen, al is ons in ’n verhouding, maar tog ook kwaliteittyd saam met my spandeer.” “Avontuur, respek, lojaliteit en tyd. Kan dalk vir baie mense snaaks klink, maar dis die klein dinge in die lewe wat saak maak. “Iemand om mee te bou en ’n pad mee te stap.” “Ek vertrou die Here het ’n man wat die Here meer liefhet as ek, ’n sterk man met ’n sterk wil, maar wat sy wil vrywillig oorgee om in die wil van die Here te lewe.” “Intelligensie, humor en integriteit.” “Hierdie dinge is vir my baie belangrik in ’n man; lojaliteit, respek, ’n beste vriend, ’n sin vir humor en definitief iemand wat my clumsiness kan verstaan!” “ ’n Man wat dieselfde lus vir avontuur, lewe en travel het as ek.” “Lojaliteit en respek. Iemand wat saam met my die lewe kan aandurf en my ook kan uitdaag met nuwe ervarings en om fun te hê.” “Die belangrikste eienskappe in ’n man is om oor eerlike en lojale waardes te beskik. “Ek is soek ’n intelligente, selfstandige man met ’n goeie verstandhouding wat nog tyd maak vir familie, vriende en liefde.” “Iemand wat altyd daar is vir my, maak nie saak wat nie. Ek hou van lag. So, ’n goeie humorsin is belangrik, anders sal ek vir my eie grappies moet lag. Dis ook altyd lekker wanneer iemand saam met jou lugkastele kan bou.” “Ek soek iemand wat saam met my die lewe kan geniet. Iemand saam met wie ek kan lag en fun kan hê, maar ook iemand wat daar vir my sal wees wanneer dinge ernstig of moeilik raak. “Ek soek iemand saam met wie ek avontuur kan hê en mekaar kan opbou en ondersteun. “Iemand wat nie net my man sal wees nie, maar ook my beste maat sal wees.” Ná die 15 blitsafsprake moet Francois ongelukkig drie meisies huis toe stuur.