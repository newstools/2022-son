MAX Verstappen, huidige wêreldkampioen in motorsport se Formule Een (F1), is glad nie happy nadat hy ’n tweede keer vanaf die kuipe moes kyk hoe Charles Leclerc en Ferrari na ’n oortuigende sege jaag nie. Leclerc het Sondag se Australiese Grand Prix in Melbourne gewen en sommer ’n ordentlike show opgesit deur ’n nuwe lap-rekord op te stel en as die drywer van die dag gekroon te word. Dit is die tweede Grand Prix-sege van die seisoen vir dié boorling van Monaco. Hy het in Bahrein gewen en was tweede agter Verstappen se Red Bull-motor in Saoedië-Arabië. Dit is egter nou die tweede keer dat Verstappen nie ’n wedren kon voltooi nie. In Bahrein het sy Red Bull, net soos gister op Albert Park, ook onklaar geraak. Toe sy kar boonop nog in werkende orde was, kon hy nie eens naby die bloedrooi Ferrari kom om ’n chal­lenge te wees nie. ’n Gefrustreerde Verstappen het gesê: “Ons is alreeds myle ver agter. So, ek wil nie eens dink aan die geveg vir die cham­pionship nie. “Vandag was oor die algemeen net ’n slegte dag. Ons het nie enige spoed gehad nie, ek het basies net gesorg my tyres raak nie klaar nie. “Dit het gelyk of ek ’n gemaklike P2 (tweede plek) sou kry, want dit het nie gehelp ek probeer om in ’n geveg vir eerste plek met Charles betrokke te raak nie. Verstappen se spanmaat, Sergio Pérez, het egter ’n tweede plek vir Red Bull ver­seker nadat eersgenoemde sy kar van die baan moes trek. Vir die Mercedes-span was dit ook ’n bevredigende dag in Melbourne met George Russell derde en die sewemalige F1-kampioen Lewis Hamilton vierde. F1 SE PUNTESTAND Renjaers — topvyf Vervaardigers — topvyf