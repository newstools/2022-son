ALICIA Terhart, striker van Vasco da Gama, se droom om haar talente oorsee te beproef, is vir eers op ys! Die 23-jarige attacker is een van ’n groep spelers wat gekies is om aan die Pepper Cup in Dallas, Texas, deel te neem. Hulle sou vandeesweek na Amerika vertrek het, maar dit sal vir nog ’n jaar moet wag omdat nie al die meisies met ’n R80 000 kon opkom nie. Terhart en haar familie en vriende het reeds ’n gesonde bedrag, maar nog nie genoeg van die meisies het nie. “Jor! ek is stukkend,” vertel Terhart. “Ek het só uitgesien na die opportunity, maar nou is alles af. Ek weet nie wat aangaan nie, maar ek is baie teleurgesteld,” het die inwoner van Belhar gesê. Terhart is een van die Vasco Ladies se treble champions nadat hulle die liga, Coke Cup, asook die Sasol League playoffs gewen het. Hulle sal vanjaar in die Hollywood Bets se nasionale liga meeding. Net onlangs het haar striking partner, Miche Minnies, vir die Afrika-vroue-kampioen, Mamelodi Sundowns, gesign. “Ek wil Vasco help om die liga ook te wen,” het die voormalige leerder van Kasselsvlei Hoër verder uitgewys. Intussen het Ikapa se Bradley Swarts, wat sake vanuit die Kaap vir die reis koördineer, het meer lig op die situasie geskep. “Die groot probleem is natuurlik finansies,” vertel Swarts. “Maar daar is nog 85% van die meisies wat nog hier is. So, ons gaan voort en is steeds besig met fundraising efforts vir hulle,” het Swarts bygevoeg. Swarts het ook vertel vandeesweek gaan ’n seunspan na Amerika. “Ek het gister die visums vir die groep seuns wat vanjaar oorgaan, van die embassy ontvang. “So, die span vertrek in twee groepe. Die eerste vertrek Woensdag en die ander groep volgende week,” het Swarts bygevoeg. Intussen het Terhart se enkelma, Rochelle, uitgewys dat daar stories was dat van die meisies, wie se geld reeds vol was, van die ander finansieel moet bystaan sodat hulle ook gouer die fondse kan insamel. “Ek weet regtig nie, maar indien dit so is, is dit onregverdig,” aldus Rochelle.