STELLENBOSCH FC het Woensdag in Durban basies als gedoen wat sy coach, Steve Barker, van hom verwag om sukses te behaal. Dit is ook waarom Barker aangedui het hy is baie tevrede met hul eerste sege van 2022. Dis toe Stellies die span Golden Arrows met 2-0 in die Princess Magogo-sta­dion getroef het. Barker sê sy span se begeerte om te wil wen, is verblydend. “Elke speler op die veld wat opgekom het en dié wat hier was, verdien dié uitslag,” het Barker trots bygevoeg. “Daar was ’n paar regtig uitstekende vertonings soos die goeie vertoning van Jayden Adams.” Dit was twee van Stellies se local boys, Adams en Ashley du Preez, wat die Matieland-span se lang verwagte sege vir 2022 verseker het. Adams het ook sy eerste beroepsdoel vir Stellies as “massief” beskryf. “Dit voel goed om by te dra. Ek dink die span het goed gespeel. “Ons is nou gefokus op die volgende wedstryd,” het Adams bygevoeg.