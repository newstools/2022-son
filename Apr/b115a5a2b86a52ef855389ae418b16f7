CAMERON Carolissen was Woensdagaand weer witwarm toe hy Justin van der Westhuizen in die Strugglers-kompetisie se eerste liga by die Grassy Park Hotel geklop het. Carolissen het met 6-2 gewen. Hy het afgesluit met ’n gemiddelde van 94,33 teenoor Van der Westhuizen se 82,66. Van der Westhuizen het egter die stryd om die 180’s gewen. Hy het dit vier keer reggekry teenoor Carolissen se twee. Dié tweestryd was tot dusver die beste kragmeting van die jaar. Leslie Beukes was ook goed op dreef en is net drie punte agter Carolissen op die log. Hy het Daywin Adams met 8-0 oorrompel en daarna ook maklik met 6-2 teen Clifford Stradling gewen. Adams het egter vir sy nederlaag vergoed deur Carl Swanepoel met 5-3 te klop. Stradling en Van der Westhuizen het daarna met 4-4 gelykop gespeel. Die uitslae is: