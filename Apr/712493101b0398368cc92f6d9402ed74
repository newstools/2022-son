DIE familie van ’n geestelik versteurde vrou is bekommerd nadat sy na bewering met ’n man spoorloos verdwyn het. Desiree Caine (20) is voorverlede Donderdag laas in Palmstraat, Delft-Suid, gesien. Volgens haar niggie Bruzine Diedericks was sy in hulle sorg ma gehelp om na haar te kyk. Diedericks vertel Caine het haar gevra om by haar vriendin te gaan sit. “Sy het heeldag gelag, gedans en jokes met ons gemaak. “Ek het ja gesê, maar ek het vir haar gesê sy weet ek wil nie hê sy moet loop nie. “Ek het haar maatjie gevra dat hulle ’n ogie oor haar moet hou. “Dit was omtrent vieruur se kant toe ek tot daar gaan en hulle het gesê sy het in die straat afgeloop. Gewaar “Ek het oral na haar gaan soek. Selfs by die mense waar sy gereeld sit en TV kyk, maar hulle het haar ook nie gesien nie.” Sy sê sy is die volgende dag saam met ’n lid van die West­ern Cape Missing Persons Unit op ’n soektog uit, en dis toe iemand aan hulle sê dat Caine saam met ’n spesifieke man in die buurt gewaar is. Diedericks sê dis egter nie die eerste keer dat sy met hom verdwyn nie. “Ons het sy plek deurgesoek, maar sy was nie daar nie.” ’n Saak is by die Delft-polisiestasie oopgemaak.