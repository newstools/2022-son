NÓG ’n familietragedie het die geliefde rugbyman Peter de Villiers getref. Dit het laatmiddag rugbaar geraak De Villiers se vrou is Maandagoggend dood in ’n swembad aangetref. Theresa de Villiers (62) is deur ’n familielid in die swembad aangetref waar sy gedryf het. Sy het by familie in die Oos-Kaap gekuier. Sy is op die toneel deur noodwerkers dood verklaar. ’n Polisiewoordvoerder Sandra Janse van Rensburg van Gqeberha sê geen gemene spel word vermoed nie. Theresa het by familielede in Fairview, Gqeberha, gekuier. Tragedie Peter de Villiers en sy gesin woon in die Paarl waar hy ook ’n raadslid is. Hy verteenwoordig daar ook die Good Party. Janse van Rensburg voeg by dat die omstandighede rondom die tragedie van Theresa nog ondersoek word. In Desember 2019 was die De Villiers-familie ook in rou toe hulle hul dogter aan die dood afgestaan het. Dít nadat sy haar stryd teen kanker verloor het. Odille Monk (28) het aan limfoon (kanker) gely.