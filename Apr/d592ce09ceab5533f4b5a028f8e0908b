ELKE suksesverhaal het ’n begin. En vir Suid-Afrika se new kid on the block in die o.17-kategorie, Jordan Baartman, is dit die Mustangs Futsal-klub. Baartman is ingesluit in Bantwana se groep wat na Ethiopië gereis het vir die tweede been van hul Wêreldbeker-qualifier. Dit is nadat SA die eerste been op tuisbodem met 0-3 verloor het. “Ek sal altyd dankbaar wees vir die rol wat hulle (Mustangs) gespeel het en die blootstelling ,” verduidelik die striker van Bantwana aan Son. “Ek is toegelaat om teen seuns groter en sterker as ek te speel. Ek dink dit het my spel goed laat ontwikkel en groei. Ek moet krediet gee aan die coaches daar soos Faried (Davids),” het Baartman bygevoeg. Haar ma, Jolynda, sê sy is ongelooflik trots op haar dogter se prestasies. “Daar is baie meisies daar buite wat graag die geleentheid wil hê wat sy nou kry,” vertel sy. “Ek wens die SA meisies als van die beste toe en hulle moet hul harte uitspeel.” Inspirasie Baartman se besluit om sokker te pursue was beslis nie ’n straightforward ene nie, erken die familie van Grassy Park wat nou in die Noordelike voorstede woon. “Sy moes kies tussen ballet, hip-hop en sokker. “Dit het sin gemaak toe sy sokker kies, want haar broer, Jade (23), is eintlik die inspirasie en aansporing agter haar besluit. “Sy het hom destyds na die sokkerveld gevolg waar sy alleen met die bal sou speel terwyl hy geoefen het. “Hy is nou in Mississippi, Amerika, waar hy sy droom uitleef en ek weet dit is een van Jordan s’n ook. Sy leef haar droom uit om haar land te verteenwoordig én sy wil ook oorsee gaan speel,” het pa Jonathan, bygevoeg, Die gr. 11-leerder aan Curro Century City High School het ook onlangs haar loopbaan na die next level gevat toe sy haar debuut vir Vasco Ladies in die Hollywoodbets-superliga gemaak het ná haar skuif van Hellenic. Hat-tricks Sy is ’n klassieke voorbeeld van indien jy goed genoeg is, is jy ook oud genoeg. Sy het as 15-jarige reeds hat-tricks aangeteken vir die Wes-Kaapse span toe hulle sukses in Durban behaal het. En soos die sokkergode dit wil hê, het dié veelsydige speler ’n fantastiese doel vanaf die middellyn aangeteken in ’n nederlaag van 1-2 teen Bloemfontein Celtic in hul debuut-stryd in die Pro League. Dit is hier waar sy met coach Ashraf Calvert reunite is. Dit is die einste Calvert wat destyds met sy sokker-skool ’n demo by haar skool aangebied het, wat verder haar liefde vir sokker aangewakker het. Jonathan vertel: “Hy het destyds sokker-demo’s by die skole aangebied en sy het daarvan gehou. Hy het haar na Vasco gelok.”