DIE twee Kaapse Premierliga-sokkerspanne het Woensdagaand albei sukses in KwaZulu-Natal geproe. Cape Town City het in Pietermaritzburg met Maritzburg United afgereken, terwyl Stellenbosch FC in Durban te sterk was vir Golden Arrows. Die Citizens het hul vierde sege agtereevolgens behaal deur The Team of Choice in die Harry Gwala Stadium met 1-0 te klop. Coach Eric Tinkler se span is nou unbeaten in sewe wedstryde en het nog nie in 2022 in ‘n ligawedstryd verloor nie. Die opwindende Khanyiso Mayo het City se doel van die penalty spot aangeteken. City is nou met 39 punte gelyk met Kaizer Chiefs in die derde plek op die punteleer. Maritzburg se relegasiepyne is met dié nederlaag vererger. Stellenbosch FC het sy eerste sege van 2022 behaal deur Arrows met 2-0 te klop. Doele deur Jayden Adams en Ashley du Preez het dié sege vir Stellies moontlik gemaak.