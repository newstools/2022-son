DIE tafel is gedek vir boks om in die Boland gebore te word. Dit gons behoorlik in die Langeberg-streek vir die toernooi wat Saterdag om 09:00 by die WA Rossouw Primary School in Montagu gehou word. Met agt gevegte op die program kan toeskouers hulle gereed maak vir groot opwinding. Roscoe Pekeur, die breinkind van die toernooi, sê alles is gereed vir dié geskiedkundige toernooi wat die voorloper vir gereelde toernooie vorentoe kan wees. Die sukses van die toernooi kan nie net toekomstige borge betrek nie, maar ook verseker dat Pekeur ’n eie kryt sal kan aanskaf om sy beplanning in die toekoms te vergemaklik. Boland het oor die jare van Suid-Afrika se bekendste sportmanne opgelewer en daar kan net gewonder word watter bokstalent hier ontgin gaan word. Met Pekeur se plan om ook ’n liga vir skole te begin is hy beslis op die regte pad. Skoliere kan die grondslag lê vir boks om te groei in ’n streek wat nog al die jare brak gelê het in die Boland. Die program is: