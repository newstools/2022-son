EEN van die drie verhoorafwagtende gevangenes wat Woensdagaand uit die Malmesbury-gevangenis ontsnap het, is weer agter tralies. Volgens Sechaba Mphahlele 'n woordvoerder vir die departement van korrektiewe dienste, het verskeie wetstoepassers 'n 72-mobiliseringsplan geaktiveer vir die arrestasie van die ander twee ontsnaptes, Alexander Pieters en Juneal Jacobs. Mphahlele sÃª Pieters wat na bewering iemand aangerand het en Jacobs wat na bewering moord gepleeg het, sal binnekort vasgetrek word. Hy verduidelik:"Die departement van korrektiewe dienste het 'n ondersoek begin oor die omstandighede rondom die ontsnapping en die voorlopige verslag sal bepaal wat die volgende aksie sal wees. "Die departement van korrektiewe dienste is toegewyd aan veilige aanhouding en ons doen 'n beroep op die gemeenskap om na vore te kom met enige inligting wat kan lei tot die spoedige arrestasie van die twee gevangenisse, sowel as enige ander oortreders."