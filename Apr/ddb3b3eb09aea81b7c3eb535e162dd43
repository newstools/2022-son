NÁ UITSTEKENDE voorseisoense voorbereiding sal ondersteuners van die St. George’s-rugbyklub omtrént kopkrap oor hul span se segelose begin in Superliga B van die Westelike Provinsie-klubrugby-kompetisie. Die Lulu Boys van die Strand moes Saterdag met ’n gelykop uitslag van 17 elk teen hul bure van Somerset-Wes, All Saints, tevrede wees. St. George’s beleef ’n sukkel-begin van die seisoen nadat hulle ook reeds teen Helderberg en Hands & Heart vasgeval het. Dit was Saterdag sy groot kans om in ’n belangrike derby op die Gustrouw-sportterrein te wys hy is ’n veel beter span. All Saints het egter ander planne gehad, met Mirwaan Davids, voormalige Lulu Boys coach, se taktiek om van sy sterspelers vanaf die plaasvervangerbank aan te wend, wat mooi uitgewerk het. Oor die draw het Davids aan Son se Adnaan Mohamed gesê: “Oor enige punte wat jy in Super B kry, moet jy gelukkig wees. Ek dink vir ’n team soos All Saints, waar ons in die verlede in ’n fight teen relegation was, het ons vir mekaar die doel gestel om te kompeteer. En ons vat dinge nou game for game. “St. George’s is mos maar een van die top teams. So, ons het geweet waarvoor ons ons inlaat. Ons het eintlik hiernatoe gekom vir die wen. “Om met twee punte weg te gaan in ’n away game moet ’n mens tog happy wees.” All Saints beleef ook ’n goeie begin van die seisoen en het reeds ’n wen onder die belt (teen Goodwood). Hulle was ook baie ongelukkig om Belhar nie te klop nie. Gepraat van sukkel om te wen, in Superliga A gaan dit maar broekskeur met Northlink (NTK), Paarl en Villager se spanne. Gestoomroller NTK en Paarl het albei nou drie wedstryde agtereenvolgens verloor. Maties het NTK met 50-25 getroef, terwyl Paarl met 27-52 deur Ikeys gestoomroller is. Brackenfell het Villager met 45-21 laat les opsê. UWK (Udubs) het moontlik vir die opskudding van die naweek gesorg deur Tygerberg met 21-18 op Florida­park te klop. SUPERLIGA A: SUPERLIGA B: SUPERLIGA C: