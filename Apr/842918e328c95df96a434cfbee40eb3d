SIYA Kolisi kan maar nou net nie ophou wen en naam maak nie. Netwerk24 het berig daar is al meer as 27 000 eksemplare van dié Springbok-kaptein se outobiografie, Rise, verkoop. Dit alles in die bestek van net vier maande sedert dit vrygestel is. En daar word nog meer verkope verwag, met mense wat kwaai belangstel in Kolisi se storie. Sy boek se verkope word nou vergelyk met dié van die Suid-Afrikaanse komediant Trevor Noah en die voormalige first lady van Amerika Michelle Obama. Nicky Stubbs van NB Uitgewers het aan Netwerk24 gesê: “Wat dit merkwaardig maak, is dat daardie verkope oor net vier maande was. “Dit is waarom Grattan Kirk (Exclusive Books se CEO) dit beskryf het as ’n superverkoper van die seisoen. “Ek dink dit gaan nog vir ’n ruk lank belangstelling lok.”