PRES. Cyril Ramaphosa sal Maandagaand omstreeks 20:00 weer die land toespreek. Luidens 'n verklaring deur die presidensie is die toespraak oor verwikkelinge in die land se reaksie op die Covid-19-pandemie. Die verwagting is dat die toespraak sal gaan oor die beeindiging van die ramptoestand wat sedert Maart 2020 vantoepassing is. Dr. Nkosazana Dlamini-Zuma, die minister van samewerkende regering, het onlangs genoem dat die regering beoog om die ramptoestand teen Dinsdag te eindig. Son het ook vroeër berig oor die regering se hersiene regulasies wat vir openbare kommentaar gepubliseer is. Ramaphosa het laasmaand tydens 'n vrae-en-antwoordsessie in die parlement gesê hy wil die ramptoestand beeindig, maar gaan dit nie onverantwoordelik doen nie.