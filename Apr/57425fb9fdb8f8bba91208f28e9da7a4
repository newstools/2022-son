IN DIE Wes-Kaap word daar van die Karoo tot by die kus in die Paasnaweek sokkertoernooie gehou. In Beaufort-Wes skop die Central Karoo Easter Soccer Spectacular in die Rustdene-stadion vandag af met die wenner wat R70 000 prysgeld sal ontvang. In die vissersdorp Hawston hou Safa Overberg sy eerste Paas-toernooi sedert 2015. Daar word ook voorsiening gemaak vir vroue, wat sal meeding om R5 000 prysgeld vir die wenner. Van die streek se topspanne sal deelneem aan die toernooi, wat môre afskop. Die eindstryd is Maandag. Marq Klopper, toernooi-direkteur, beloof die toernooi sal goeie sokker sal oplewer. Die gemeenskap van Hawston en omliggende gebiede word genooi om die spanne te kom ondersteun. “Ons wil graag die toernooi wat laas in 2015 gehou is, laat herleef en groter maak. Benadruk “Op die oomblik is die event net vir spanne in ons streek, maar ons hoop dat die belangstelling sal groei sodat ons spanne van ander streke ook kan nooi om te kom deelneem,” het Klopper gesê. Hy het benadruk dat die Milano-span wat deelneem van die plaaslike streek is en nie die een van die Kaap nie. Die toernooi in Beaufort-Wes wat die afgelope 37 jaar in die Paasnaweek op die dorp gehou word, bied die grootste prysgeld vir ’n amateurtoernooi aan. Die naaswenner ontvang R50 000 prysgeld.