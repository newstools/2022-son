MET ’n bende-oorlog wat tans in Ottery woed, het die area nou ’n slagveld geword waar onskuldige, jongmense uitgeroei word. Tamika Solomons (19) is die jongste slagoffer nadat sy Maandagaand koelbloedig afgemaai is. Solomons ’n gr.11-leerder by die Fairmount Hoërskool in Ottery, se skietdood volg kort op dié van Monique Cottle (26) wat op Goeie Vrydagaand doodgeskiet is. Monique, wat saam met haar vriende en haar vrou, Lindsay Cottle, ’n bier staan en drink het, is saam met Marvin Lewis (32) by Radnor-hof afgemaai. Lindsay het aan Son vertel dat sy net ’n paar oomblikke voor die skietery uitgebreek het, weg van hulle gestap het toe sy die skote hoor afgaan. Volgens haar gaan dit al vir die afgelope maande so.