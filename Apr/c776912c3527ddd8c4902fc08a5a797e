DIT was nie die uitslag wat Eric Tinkler se Cape Town City FC verwag het op sy tuisveld nie - veral nie nadat hy vier seges agtervolgens behaal het. Maar Royal AM het gewys waarom hy tans tweede op die Premierliga-punteleer is. Die PSL-nuweling het die Citizens 'n run vir hul money gegee in die spanne se gelykop uitslag met 1-1 Saterdag in die Cape Town Stadium. Dit was ook die eerste wedstryd waar City se fans teenwoordig was nadat die Covid19-pandemie toeskouers uit die stadions gehou het. Mxolisi Macuphu het net voor die rustyd die deurbraak vir die besoekers gemaak. City was egter in die tweede helfte meer positief met Thabo Nodada en Khanyiso Mayo wat gulde kanse verbrou het. Die tuisspan is uiteindelik beloon vir sy druk toe Zukile Mkhize die bal in sy eie net geplaas het om City gelyk te laat trek. 