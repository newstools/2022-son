DIT beteken nie altyd omdat jy ’n gedugte speler was, dat jy ook ’n gedugte coach sal kan wees nie. Aikôna! Daar is ook nie juis ’n oorvloed van bekroonde spelers wat hul prestasies en sukses as spelers kan naboots wanneer hulle die wêreld van afrigting betree nie. Dit is gewoonlik waar die meerderheid hulself bevind – wanneer die sell-by date bereik word omdat daar nog ’n borrelende passie vir die beautiful game is. En vanuit ’n plaaslike oogpunt is daar een coach wat goed op dreef is om sy afrigtingsloopbaan net so te bekroon en indrukwekkend te maak soos wat sy dae as speler was. Die voormalige Santos- en Cape Town Spurs midfielder Arreshaat Daniels is ’n classic voorbeeld van ’n coach wat deur die ranks kom en sy strepe verdien. Hy het in 2014 en 2015 die League and Cup Double by Cape Town Tygerberg se LFA gewen. Gevolglik het Daniels ook die Derde Liga se play-offs om promosie na die Tweede Liga te kry, gemaak. Dan het Shakes, soos hy bekendstaan, ook die Wes-Kaapse 0. 23-span ’n paar jaar gelede na glorie gelei, met baie uitdagings wat hy moes trotseer. Dit is toe die bus waarmee hulle gereis het nie een keer nie, maar twee keer gebreek het. Daniels is nou weer op die punt om Safa CT se Tweede Liga-titel te verower met sy FN Rangers-span. Dís nadat hy Hout Bay met 1-0 geklop het. Rangers het egter sterk weerstand van Bradley August se Glendene United in Stroom B gehad. Die Denes mag nou wel as naaswenner uitgetree het, maar August-hulle moet geloof word vir hul poging. Spanning Rangers wag nou in spanning vir die wenner van Stroom A, waar Zizwe United en Ubuntu FC nog sake uitspook. Die wenner dring deur na die nasionale play-offs vir ’n plek in die Eerste Liga. “Ek is trots op wat my spelers vermag het. Maar ons het nog unfinished business en sal weer moet opsaal. Maar vir nou geniet ons die oorwinning. “Krediet aan Bradley en sy Glendene-span wat ons ’n run vir ons money gegee het. “Dit was tight al die pad gewees. Dit was beslis opwindend vir die neutrals. “Ek is net happy dat ons oor die wenstreep kon kom,” het Daniels gesê. Sy praatwerk kan op die veld gesien word. ’n Eerlike coach wat nie corners cut en toelaat dat emosies hom verblind nie. Sy passie is second to none en dis net ’n kwessie van tyd voordat Shakes, nes manne soos Benni McCarthy en Brandon Truter, op TV gesien word.