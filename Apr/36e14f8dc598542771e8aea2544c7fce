DIE rugbygemeenskap van Crusaders in George is in skok ná Ricardo Beukes se bedanking as coach. Beukes, wat die span tot Superliga-sukses in die Suidwestelike Distrikte in 2019 gelei het en die spelers die afgelope twee jaar bymekaar gehou het, het aan Son bevestig hy het besluit om te bedank. Die skokkende aankondiging kom etlike dae nadat Crusaders die Plaat-eindstryd van die Saldanha Super8-Paastoernooi gewen het. Beukes was nie by dié toernooi in Saldanhabaai nie. Hy kon weens druk by sy sakeonderneming nie saamreis nie. Middeweg Maar nou wil die spelers, nóg die ondersteuners niks van sy bedanking hoor nie. Beukes het gesê: “Kom ek stel dit so. Ek sal môre ’n besluit maak om ’n middeweg te vind. “Maar dit is ’n moeilike besluit wat deur my druk werkprogram teweeggebring is.” Crusaders kom Saterdag teen Maori’s in Heidedal te staan. Dit is ’n wedstryd wat hulle maklik behoort te wen, maar die Beukes-aangeleentheid kan dalk met die span se kop smokkel. Die naweek se groot Superliga-stryd sal tussen Evergreens en Groot-Brak wees. Evergreens, wat deur Micro Geduld afgerig word, is ná vier wedstryde onoorwonne. BRIDGTON-SPORTTERREIN: PACALTSDORP-SPORTTERREIN: D’AMEIDA-STADION: HEIDELBERG-STADION: HEIDEDAL: SEDGEFIELD-SPORTTERREIN: