’N BEAMPTE van die Stad Kaapstad is dood nadat hy ernstige beserings opgedoen het Dit toe gevandaliseerde kabels ontplof het toe hy ? kragonderbreking in Gugulethu bygewoon het. Volgens die Stad is Terence Henry Stringer op 16 April in die hospitaal dood. Dit nadat hy beserings opgedoen het toe erg gevandaliseerde kabels op 4 April ontplof het. News24 berig Stringer, vier kontrakteurs en ’n lid van die publiek is beseer toe die isolasie op die beskadigde kabels verder versleg en ’n ontploffing veroorsaak het. Die span het aandag gegee aan die onderbreking in Gugulethu wat die kragtoevoer na Manenberg beïnvloed het. Dit was nadat inwoners aan ’n afvaardiging staatsamptenare gesê het hulle voel onveilig weens misdaad, veral in gebiede met swak beligting. Beverley van Reenen, burgemeesterskomiteelid vir energie, berou die sterfte van die toegewyde beampte. “Kollegas onthou hom vir sy toewyding aan sy werk en om altyd die ekstra myl te loop. In sy vrye tyd het hy houtwerk geniet en was altyd bereid om sy kundigheid met kollegas te deel wanneer enigiets herstel moes word. Tussen werke het hy dikwels die depot se blomtuin netjies gehou,” het Van Reenen gesê. “Die Stad het ’n waardevolle personeellid verloor en ons gedagtes is by sy vrou en familie,” sluit sy af. Die kragtoevoer is herstel terwyl tegnici besig was om sowat R160 000 se skade te herstel. 