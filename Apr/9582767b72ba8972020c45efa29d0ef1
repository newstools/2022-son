CAPE Town City se uitgestelde wedstryd teen Kaizer Chiefs in die Premier-sokkerliga (PSL) gaan nou op 30 April gespeel word. Die Amakhosi en die Citizens moes mekaar op 8 Desember gepak het. Weens Covid-19-gevalle onder hulle spelers het die klub destyds besluit om nie te speel nie. Daar was sprake dat dié wedstryde deur die PSL se base geskrap sou word, met Arrows en City wat punte daarvoor sou kry. Maar Chiefs het die week hul saak gewen om hulle uitgestelde wedstryde te laat herskeduleer. Soweto Hulle kom op 27 April teen Arrows in Durban te staan, terwyl die wedstryd teen City drie dae later in die FNB Sta­dium in Soweto gespeel word. Veral die ontmoeting tussen Chiefs en City in Soweto kan vir vuurwerk sorg. City is met 40 punte tans derde op die PSL se punteleer. Die Amakhosi beklee met 39 punte op die oomblik die vierde plek, maar het twee wedstryde minder gespeel. Albei klubs is nog sterk in die gesprek om vir volgende seisoen se CAF Champions League te kwalifiseer. Tweede op die log is Royal AM met 44 punte, terwyl Mamelodi Sundowns (57 punte) sekerlik net drie van hul oorblywende vyf wedstryde moet wen om vir die vierde seisoen agtereenvolgens as kampioen gekroon te word. City kom juis op 27 April teen Sundowns in Pretoria te staan.