DIE vermeende parlement- brandstigter, Zandile Christmas Mafe, moet langer wag om uit te vind of hy op borgtog vrygelaat sal word. Die Kaapse hooggeregshof het Maandag uitspraak in sy borgtogaansoek op appèl voorbehou. Mafe het die high court genader om te appelleer teen die Kaapse landdroshof se besluit om sy borgtogaansoek af te keer. Mafe word van brandstigting aangekla. Hy staar ook klagte van inbraak met die opset om te steel en diefstal in die gesig. Mafe se lawyer, adv. Dali Mpofu (SC), het voor regters James Lekhuleni en Daniel Thulare aangevoer dis in die belang van geregtigheid om sy kliënt op borgtog vry te laat. Dwingende Volgens hom het die landdroshof misluk om die relevante wette te implementeer en het fouteer deur Mafe se borgtogaansoek van die hand te wys. Die senior staatsaanklaer adv. Mervyn Meningo hou egter vol die laer hof het geen fout begaan nie. Hy sê: “Die (landdroshof) het nadat die verdediging se argumente oorweeg is, reg bevind dat Mafe versuim het om dwingende omstandighede voor die hof te bring wat bewys dat sy vrylating in die belang van geregtigheid is.” Mpofu het die sterkte van die staat se saak teen sy kliënt aangeval. Hy het aangevoer dat Mafe se uitwysing en herkenning aan die polisie tydens die verhoor as ontoelaatbaar verklaar kan word. Hy het ook Mafe se observasie in Valkenberg gekritiseer. Meningo verduidelik: “Toe Mafe deur die magistraat na Valkenberg verwys is, was dit ingevolge ’n geldige aanhoudingsbevel en hofbevel gedoen.” Die regters sal beide die staat en verdediging inlig wanneer hulle gereed is om uitspraak te lewer. Mafe bly intussen in aanhouding by die Pollsmoor-gevangenis.