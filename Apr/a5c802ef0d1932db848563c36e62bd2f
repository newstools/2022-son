DIE polisieminister, Bheki Cele, het beloof diegene wat die geld steel, wat bedoel is vir die slagoffers van die KwaZulu-Natal-vloede, sal gearresteer word. Dit het gekom nadat Suid-Afrikaners hul kommer uitgedruk het oor die moontlike misbruik van fondse. Die provinsie van KwaZulu-Natal het laas week vloede ervaar wat baie mense dakloos gelaat toe huise sowel as infrastruktuur vernietig is. Reddingsdienste is steeds op die toneel om diegene wat nog vermis word, op te spoor. Dit terwyl sterfgevalle steeds styg. Cele het in Pretoria 'n perskonferensie gehou waar hy meer inligting gegee het oor die sekuriteit-cluster se pogings om die provinsie te help. Hy sê: "Mense wat plundeer en steel, sal gearresteer word, so maklik soos dit. "Die president (Cyril Ramaphosa) het streng opdragte uitgereik. "Dit sal goed wees as mense na hul gewete luister en nie op die polisie wag nie."