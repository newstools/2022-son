GERALD Don, voorsitter van Safa Wes-Kaap, het bevestig die debakel rondom Royal Blues word deur middel van ’n wettige proses op nasionale vlak uitsorteer. Royal Blues van Beaufort-Wes, wat tans in Safa Cape Town se Tweede Liga meeding, word deur tugstappe in die gesig gestaar. Dít is nadat die klub na bewering nie sy wedstryd-verpligtinge tydens die Wes-Kaapse ligaseisoen nagekom het nie. Blues is gevolglik uitgeskop deur die beheerliggaam en toe weer herroep. Intussen het van die klubs reeds punte gekry vir Blues se no-show vir van die meerderheid van sy fixtures. Don meen dit help nie dat die proses vooruitgeloop word nie. Hy sê aan Son: “Dit is ’n wettige proses en ons wag nog op die uitspraak daarvan. “Ek wil beslis nie oor die outcome van die saak spekuleer nie. Ons sal maar net moet wag. “Die wettige proses sal ’n conclusive indicator wees in watter rigting dit gaan. “Dit kan een van twee rigtings wees – hulle wen die saak en die ligaveltog gaan voort. “Of, indien hulle verloor, sal hulle uitgeskop word en die punte wat die spanne teen hulle ingesamel het, uitgewis word.” Daar sal egter vinnig gespeel moet word omdat Stroom B reeds ’n wenner in FN Rangers opgelewer het. Die voorloper in Stroom A, Zizwe United (36 punte), Ubuntu FC (35), Grassy Park (32), Mbekweni Sundowns en Santos (albei 30) het nog almal ’n wiskundige kans.