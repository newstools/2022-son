DIE vooruitsig van die land se gradering van negatief tot stabiel is deur die kabinet verwelkom. Moody's het Vrydagaand die goeie nuus gedeel. Luidens 'n verklaring van die kabinet is dit bevestiging van die regering se werk om volhoubaarheid te herstel aan die land se publieke finansies, wat ondersteun word deur 'n beter-as-verwag geldinvordering. Uitslae vir die tydperk van April 2021 tot Maart 2022 wys dat die Suid-Afrikaanse Inkomstediens meer as R1,5 biljoen ingesamel het. Dit is 'n verbetering van 25% in vergelyking met die vorige jaar en 'n styging van 15% sedert die laaste jaar voor die Covid-19-pandemie. Luidens die verklaring gebruik die regering die bykomende inkomste om skuldstabilisering te versnel en dringende maatskaplike behoeftes aan te spreek, werkskepping deur die presidensiÃ«le jeugindiensneminginisiatief te bevorder en die openbare gesondheidsektor te ondersteun.