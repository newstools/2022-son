RADIO KC 107.7 bied Dinsdag sy tweede jaarlikse Vryheidsdagkonsert by die Bolandpark-krieketstadion in die Paarl aan ter viering van Nasionale Vryheidsdag. Dié radiostasie sal vir lekker vermaak sorg met die plaaslike rap-sensasie Early B as die headline. Die stasie vier nie net 28 jaar van demokrasie nie, maar ook die nalatenskap van die voormalige pres. Nelson Mandela, wat ná 27 jaar van gevangenisskap uit die Victor Verster-gevangenis Paarl vrygelaat is. KC 107.7 het saam met Boland Krieket en TC Events gewerk om Vryheidsdag op die beste manier wat ons ken, met musiek en dans, te vier met die klank wat jou vrymaak. Harlan Cloete, KC-voorsitter, sê: “Die konsert bied ’n geleentheid vir die gemeenskap om oor ons kollektiewe reis te besin. “Nelson Mandela het gesê musiek en dans maak hom gelukkig. “Daarom nooi ons almal uit om saam met ons te kom dans.” Hierdie jaar se sterrereeks sluit in Early B, RJay & LK, Public Opinion en KC se eie Urban Explosion, DJ Spartan, DJ Lovell en DJ China. Die hekke maak Dinsdag 26 April om 17:00 oop en kaartjies is by Compu-ticket beskikbaar teen R100, R150 by die hek. Volledige kroeggeriewe is by Stumps Bar by Boland-krieketstadion beskikbaar asook veilige parkeerplek, food trucks en vendors. Vir meer inligting oor die KC Vryheidsdagkonsert besoek www.radiokc.co.za.