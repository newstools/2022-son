DAAR wag ’n besige Freedom Day op sokkerspanne in Stroom A van Safa Wes-Kaap se Tweede Liga. Woensdag kan liefhebbers van plaaslike sokker omtrent kies en keur oor watter games hulle wil gaan kyk. Maar alle paaie sal heel waarskynlik na Nyanga Stadium lei, waar Stroom A se voorloper, Zizwe United, een tree nader aan oorwinning in dié afdeling kan gee. Een ding is egter versker, Zizwe se opponent, Santos FC, gaan dit glad nie maklik maak nie. Die Peoples Team, vierde op Stroom A se log, se bek is nou wel uit as dit kom om dié afdeling wen, maar met drie games oor is daar nog ’n sterk kans dat hulle die siesoen in derde plek kan afsluit. Zizwe kort basies net een wen om Woensdag te versker hy word as die wenner uit dié stroom gekroon, maar in opwindende plaaslike sokker soos hierdie is niks mos ’n gegewe nie. Grassy Park United, tans tweede in dié stroom, sal ook op ’n massiewe guns van Santos hoop, en terselfdertyd vir Gansbaai City wil troef. Hierdie is ’n wedstryd wat Grassy Park dalk met die grootste gemak kan wen – Gansbaai kon dié seisoen net drie wenne in 18 wedstryde insamel en sal aan die einde van die seisoen gerelegeer word. Ubuntu FC, derde in Stroom A, speel in sy heel laaste wedstryd van sy Tweede Liga-veldtog, en sal glad nie teen die sesde geplaasde Mbekweni Sundowns op sy louere kan rus nie. Sundowns het, met twee wedstryde oor,  self ’n goeie kans om dié stroom in 'n baie hoë plek af te sluit. Stroom B se wenners en wedstryde is reeds beslis, met FN Rangers wat nou kan fokus om gereed te maak vir die national play-offs vir ’n plek in die Nasionale Eerste Liga. Al Woensdag se Tweede Liga-wedstryde skop 15:00 af. STROOM A Ubuntu FC t Mbekweni Sundowns (Ocean View Sports Complex) Gansbaai City t Grassy Park United (Masakhane Sports Field) Zizwe United t Santos FC (Nyanga Stadium) Royal Blues t Cape Town Spurs (Rustdene Sports Ground). 