NEGE mans wat die poskantoor in Macassar Woensdagmiddag na bewering beroof het, is deur die polisie in hegtenis geneem. Sers. Wesley Twigg, ’n polisiewoordvoerder, sê die rooftog het omstreeks 15:30 plaasgevind.Hulle het met ’n onbekende bedrag, asook elektroniese toerusting, gevlug. Die nege is kort ná die rooftog aangekeer.Die plaaslike polisie ondersoek ’n klag van sakeroof. Die nege mans sal eersdaags in die Somerset-Wes-landdroshof verskyn.In ’n ander saak soek die polisie van die Strand na die naasbestaandes van ’n vrou wie se liggaam naby die waterpark in Kusweg gevind is. Volgens die polisie is die liggaam op 31 Maart daar gevind.Lede van die publiek het die liggaam omstreeks 08:30 daar gekry. Die oorledene, wat aan ’n boom gehang het, was geklee in ’n swart reënjas en het ’n donker broek aangehad. Die oorsaak van haar dood is nog nie bepaal nie.Mense met inligting word versoek om die polisie by 021 845 9111 te bel. 