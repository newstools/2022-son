'N MAN van KwaZulu-Natal het 'n menslike skedel op sy erf ontdek toe hy 'n sloot gegrawe het. Die ontdekking is Vrydagoggend in die Sand Pit-informele nedersetting in Redcliffe gemaak. Prem Balram, woordvoerder vir Reaction Unit South Africa, sê hulle is Vrydagoggend deur die huiseienaar ontbied nadat hy die ontdekking gemaak het. Balram sê die eienaar het aan hulle verduidelik dat hy 'n wit plastiek opgemerk het toe hy die sloot begin grawe het. "Hy het aanhou grawe en toe die sak skeur, is 'n menslike skedel ontdek." Volgens die huiseienaar het hy sy huis 'n jaar gelede op die eiendom gebou. - The Witness