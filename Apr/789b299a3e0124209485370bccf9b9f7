WORCESTER. — Die Riverview-flêtse lyk pure soos ’n moeras. Oral waar mense moet loop, is daar strontwater wat uit dreine loop. Op Son se besoek het ’n nare stank oor die hele plek gehang. Volgens ’n inwoner, Shaheen le Roux, is dit nou al ’n paar maande dat die strontwater hier in die flêtse die hele plek vol lê. Le Roux sê inwoners het al die call centre by die munisipaliteit hordes kere gebel, maar al wat uitstiek, is die munisipale werkers. “Ons mense kan mos nie so in gemors leef nie,” het Le Roux UITgevaar. Nog inwoners sê dat dit vir hulle en hulle kids ’n gesondheidsrisiko is om dag ná dag so te moet leef. Boodskap Sandra Maart, wat al jare in een van die blokke woon, sê wanneer mense probleme het met die dreine wat so oorloop en hulle die call centre bel, kry hulle net ’n boodskap wat sê hulle call is gelog. Maart sê die munisipaliteit kom dan nooit die dreine fix nie. Inwoners sê hulle is glad skaam om gaste hier na die flêtse te nooi, want die hele plek stink. In byna al die blokke loop die dreine oor en van die kinders speel ook daarin. JP Myburg, ’n munisipale woordvoerder, sê werkers is die afgelope paar dae al in daardie omgewing besig met herstelwerk aan dreine. “Ons het net een Jet Vac-trok, wat al ons dorpe diens. Opgraderings “Ons is verheug dat daar nou begroot is vir nog so ’n voertuig,” het Myburg gesê. Volgens Myburg is daar ook tans ’n in-diepte impakstudie rakende opgraderings van die stelsels aan die gang.