DIE gemeenskap van Laingville in St Helenabaai het Sondagaand weer hul frustrasies pad toe geneem nadat hulle nóg ’n terugslag beleef het. Nadat die gemeenskap op 21 Maart ’n memorandum aan die direktoraat van openbare vervolging (DOV) oorhandig het, het hulle op 1 April met slegte nuus gereageer. Die cop van die polisie se eenheid van openbare orde (Pops), wat vir klein, Leo Williams, vermoor het sal steeds nie verantwoordelik gehou kan word nie. Dis omdat die identiteit van die skieter onbekend is, sê die DOV. Hoewel die polisiewaghond, die onafhanklike polisieondersoekdirektoraat laas gesê het die saak kan weer heropen word met ’n motivering van Leo se familie, het die DOV steeds daarteen besluit. Die DOV het in ’n verklaring verskeie redes gegee oor hoekom hy nie Leo se moordenaar kan vervolg nie.