’N VALS brand-alarm het Saterdag daartoe gelei dat die King Shaka Internasionale Lughawe ontruim moes word. Die Lughawensmaatskappy van SA (Acsa) sê hoewel dit ’n vals alarm was, moes daar steeds ontruimingsprotokol volg. Die prosedure het veroorsaak dat heelwat mense op Twitter na inligting gevra het toe passasiers verward was oor hoekom hulle by die lughawe vasgevang is. Acsa sê daar sal gevolglik vlugvertragings wees en passasiers moet hul lugredery direk bel om te kyk of hul vlug geraak is.  – News24