PRES. Cyril Ramaphosa sal die land omstreeks 20:00 op Paasmaandag toespreek. Die toespraak is oor die regering se reaksie op die katastrofiese vloede wat verwoesting in dele van KwaZulu-Natal en die Oos-Kaap veroorsaak het. Ramaphosa se toespraak volg na 'n kabinetsvergadering, waartydens die regering na die maatskaplike en ekonomiese impak gekyk het. Daar is ook gekyk na werk wat reeds begin is om verligting te bring en te herbou. Die staatshoof het die eThekwini-munisipaliteit verlede Woensdag besoek en sedertdien het verskeie ministers die gebiede besoek. Volgens 'n verklaring deur die presidensie is die president ook in konsultasie met die nasionale rampestuursentrum en inter-ministeriÃ«le komitee op rampbestuur. Ramaphosa het oor die naweek 'n werksbesoek aan Saudi-Arabie, wat hy Dinsdag sou neem, uitgestel om aandag te gee aan die natuurramp. Die verwagting is dat Ramaphosa die gebiede as nasionale rampgebiede sal verklaar.