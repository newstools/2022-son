KYK wie lag! Daar is mos nou meer redes vir John Comitis, eienaar van Cape Town City, om breed te glimlag én breëbors rond te stap. City (39 punte) beklee nou die vierde posisie met dieselfde aantal punte as die derde geplaaste Kaizer Chiefs, wat ’n beter doelverskil het. Sou hy sy onoorwonne lopie van sewe wedstryde tot dusver verleng, is daar nog ’n kans dat hy as naaswenner agter Mamelodi Sundowns kan uittree. Die Citizens het ook twee weke gelede vir die eerste keer diéR seisoen verby sy buurspan Stellenbosch op die punteleer gevorder toe hy Marumo Gallants afgestof het. Getroef Ook is Eric Tinkler, coach, se span onoorwonne in sy vorige sewe liga-wedstryde nadat hulle Maritzburg Unit­ed in Pietermaritzburg met 1-0 getroef het. “Ek is verskriklik trots op my spelers, want dit was ’n uitsonderlike vertoning,” het Tinkler ná hul vierde sege op ’n streep gesê.