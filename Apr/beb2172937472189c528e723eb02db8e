NEE, kyk, daar is vir jou ’n lekker waai(b) by die Suidoosterfees. As jy nog nie ’n show by die Suidoosterfees gekyk het nie, moet jy haas maak, want daar is ’n hele paar lekker produksies wat jy nie moet misloop nie. Dit was so lekker om te sien hoe vol die venues is, hoe mense uitkom met ’n lekker ontvanklike spirit om teater in al sy mooiheid te geniet. Die Suidoosterfees het op 27 April begin en sal tot 1 Mei aan die gang wees. So, daar is nog genoeg tyd vir jou om ’n show of twee op die planke te gaan kyk. Hier is van die shows waarna jy nog die naweek kan gaan loer: Die teaterstuk handel oor Milly (Kay Smith), ’n bloemis, wat haar lewe lank veg teen die verandering van natuurskoon in ’n spesiale gebied van biodiversiteit wat ook haar geboortegrond is. Amy (René Cloete) kom met wêreldwysheid van die stad waar sy probeer het om iets van haarself te maak, anders as haar ouer suster. Sy het gaan studeer, maar het bekendheid in die sosiale media verwerf waar sy ’n groot aantal volgelinge het. In haar stryd vir ’n beter lewe het sy haarself totaal en al verloor. Soseer dat ’n geestesversteuring by haar gediagnoseer is. Eerlike Hierdie verhaal van twee susters gaan nie net oor hulle identiteit in verhouding tot die grond, familie en die wêreld nie. Die verhaal ondersoek ook op ’n menslike en eerlike manier twee groot kwessies wat jong mense vandag in die gesig staar. In ’n gebroke reënboognasie word ’n kompetisie deur die Land van Melk en Heuning-komitee geloods. Drie gesinne in ’n verlate dorpie ding mee om die perfekte coloureds vir die perfekte Suid-Afrika te wees. Charlene le Roux, Liandé Valentyn, Chad Abrahams, Meggan Johnstone, Marunzo Thomas en Enrico Hartzenberg speel in die toneelstuk. Dit is ’n storie oor hartseer en verlies, maar veral hoop en herbou. Tinarie van Wyk-Loots en Brendon Daniels speel die rol van die egpaar wie se lewe uitmekaar geskeur word wanneer hulle enigste kind sterf. In dié eenmanvertoning neem Bumper Jansen (Marlo Minnaar) jou op ’n reis deur sy kinderjare op Oudtshoorn, die Kaapse Vlakte en sy grootmensdae in Johannesburg. Bumper besin oor onderwerpe soos liefde, verwerping en lewensverwagtinge.