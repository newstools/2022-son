DIT was ’n doelefees dié naweek tydens die Derde Liga-veldtog waar bykans 60 doele in 13 wedstryde aangeteken is. Die grootste hiervan was toe Premier United Hout Bay United FC met 9-5 afgeransel het. Premier was in sy eerste wedstryd van die naweek ook betrokke in ’n stryd wat ses doele opgelewer het. Maar hierdie keer was hy aan die verloorkant toe Greenwood Athletic hom met 4-2 gelooi het. Premier se moederklub en die voorloper, Hanover Park, het op sy beurt ook die nette met groot doeltreffendheid en gemak laat raas. Dit was toe Andrew Pequeno (coach) se span ’n sege van 5-3 oor Hout Bay behaal het. Die Brasse van die Park, soos hulle genoem word, geniet steeds ’n gesonde voorsprong van agt punte en dit is sy liga om te verloor. Cape Town City se jong kuikens lyk ook stewig in die tweede posisie nadat hy Bluegum United met 2-0 gestuit het.  Sondag: Bluegum
 United 2, Woodlands United FC 2; Cape Town United 3, Trinitarians 2; FC
 Hout Bay 5, Premier United 9; Jamestown United 1, Bayview FC 0; Saterdag: 
 Bluegum United 0, CT City 2, Woodlands United 1, Cape Town United 1, 
Trinitarians 3; FC Hout Bay 1; Matroosfontein 3, Jamestown United 1. Vrydag: Premier
 United 2, Greenwood Athletic 4; Vasco da Gama 0, Cape Umoya 1; Silver 
Spurs 2, Goals 50 United 1; Ocean View 3, Hanover Park 5; Bayview FC 0, 
Junction Rovers 4.