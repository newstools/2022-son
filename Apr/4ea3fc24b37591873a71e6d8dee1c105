DIE konstitusionele hof het in die guns beslis van 'n sakevrou van Gqeberha wat die Suid-Afrikaanse Polisiediens vir R5,8 miljoen gedagvaar het. Andy Kawa het die polisie gedagvaar omdat hulle versuim het om haar verkragting 12 jaar gelede doeltreffend te ondersoek. Kawa is in 2010 by Kings Beach ontvoer, beroof en verkrag. Die konstitusionele hof het bevind dat die polisie se soektog na die verdagte wel onderstandaard en nalatig was. Die hooggeregshof in Port Elizabeth het destyds in haar guns beslis, maar die bevinding is in die appelhof omgekeer. Kawa het daarna die konstitusionele hof genader. - AlgoaFM 