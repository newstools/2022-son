DIT gaan Saterdag die battle van die Saints op meer as een vlak wees. Die afrigter van die St. George’s-rugbyklub, Gareth Isaacs, en sy eweknie van All Saints, Mirwaan Davids, stap al ’n baie ver pad saam Dié twee was saam op hoërskool by Hottentots-Holland en het ook saam as hoofafrigter en hulpafrigter onderskeidelik by All Saints afgerig. En wanneer St. George’s en All Saints mekaar môre in ’n Superliga B-klubrugbywedstryd van die Westelike Provinsie die stryd aansê, gaan dié twee mekaar vir die eerste keer in ’n ligawedstryd as hoofafrigters aandurf. Die wedstryd gaan op Gustrouw, St. George’s se tuisveld, plaasvind. Dit is sowat ses kilometer van All Saints se tuiste in Somerset-Wes. Isaacs en Davids is dus goed met mekaar vertroud en weet presies wat om te verwag. “Ja, All Saints is ’n goed georganiseerde en gestruktureerde span, veral in die skrums en lynstane,” het Isaacs gister aan Son gesê. “Hulle gaan probeer om ons wyd te vat en met hulle vinnige backs aan te val. “Daarteenoor gaan ons probeer om met ’n aanslag te kom waar ons voor -en agterspelers kombineer. “Ons voorspelers gaan uiteraard die grondslag voorlangs moet lê. “Ons het ook exciting backs wat die vermoë het om die wêreld aan die brand te speel. “En as ons genoeg balbesit op die voorvoet kan kry, kan ons agterspelers ook verwoesting saai,” het hy verduidelik. Isaacs sê sy span se voorbereiding in vriendskaplike wedstryde en sy spelers se fiksheid het vanjaar baie goed verloop. “Ons het ons eerste ses friendlies gewen, maar in ons eerste twee ligawedstryde teen Helderberg en Hands & Heart het ons te veel foute gemaak wat ons duur te staan gekom het. “Dit is games wat ons moes gewen het en het dit basies op ons eie mistakes verloor. Aandag St. George’s was vir twee weke nie in aksie nie en behoort lekker uitgerus te wees. “Ja, ek is eintlik bly my span het twee weke af gehad. Ons kon aandag aan sekere aspekte van ons spel skenk. “Individueke foute kan nie reg gecoach word nie. “Dit is moeilik want die speler moet net doen wat hy moet, maar as hy sy eie mind volg, kan ons nou nie op die veld hardloop en hom sê hoe hy moet maak nie,” het Isaacs bygevoeg. Super A: Super B: Super C: