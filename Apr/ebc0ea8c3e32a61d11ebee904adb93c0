BERNICE West het onlangs die eerste single “Jona” van haar komende album uitgereik. Sy het haar merk in die musiekbedryf gemaak sedert sy in 2019 as naaswenner in die talentkompetisie-program, Maak my Famous, aangewys is. “Jona” is geskryf deur die Pretorianer self en die lied is geïnspireer deur ’n bekende Bybelse verhaal. “Soms is ons bang om ons ware roeping uit te leef. Wanneer ons hierdie roeping probeer vermy deur ons eie pad te kies, verdwaal ons en kan ons eers vrede vind as ons, ons roeping aanvaar het,” verduidelik sy oor die betekenis agter haar single. Kombineer “Jona se storie lê my na aan die hart, want dit is nie altyd maklik om jou roeping uit te leef nie, maar daar is troos daarin om te weet dat jy op die regte pad is.” Robin Keilly het die song vervaardig, wat elemente van pop, alternatiewe en tagtigerjare musiek kombineer. Daar is ook ’n musiekvideo, wat in Magoebaskloof geskiet is, deur Fokkid Media se Daniel Rademeyer en Jannes Erasmus verfilm is, en versteekte elemente insluit wat na Jona in Die Bybel verwys. “Soms is dit nie nodig om oor die konsep te dink nie en wie weet, jy sien dalk selfs ’n walvis in die water,” sê die sanger. Die single is beskikbaar op alle digitale platforms soos Spotify, Deezer en iTunes.