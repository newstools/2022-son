JESSIE Duarte, adjunk-sekretaris-generaal van die ANC, is nie dood nie. Duarte het Sondag in ’n voicenote gesê sy kan nie verstaan waar die gerugte oor haar dood vandaan kom nie. Die politikus sê: “Daar is ’n taamlik ontstellende boodskap wat die rondte doen en dit skep ’n bietjie onaangenaamheid en paniek. “Blykbaar, volgens wie ook al hierdie gerug begin het, is ek vanoggend oorlede. “Ek leef nog en ek word sterker by die dag. Dit is kanker en dit het sy eie uitdagings, maar ek veg baie hard om my gesondheid te herwin,” het sy gesê. Duarte is al maande lank met siekverlof en herstel van ’n siekte wat met kanker verband hou. Paul Mashatile, ANC-tesourier, het tydelik haar pligte by die party se Luthuli-huis-hoofkwartier oorgeneem. 