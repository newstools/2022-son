DIE Proteas het Dinsdagoggend minder as 'n uur nodig gehad om Bangladesj se oorblywende sewe paaltjies op te raap en met 220 lopies te wen. Bangladesj het dag 5 op 11/3 voortgekolf en is later vir 'n skamele 53 uitgeboul. Dit was hul tweede laagste telling in toetskrieket Die draaiers Keshav Maharaj en Shane Harmer het verwoesting gesaai. Maharaj het boulsyfers van 7/32 in net 10 boulbeurte behaal met Harmer wat met 3/21 bygedra het. Slegs twee van Bangladesj se kolwers kon dubbelsyfers behaal en vier van hulle is vir nulletjies uitgehaal.