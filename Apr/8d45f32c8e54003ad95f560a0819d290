DIE gesogte Bayhill Cup Paastoernooi is nie net sokker se creme of the crop beskore nie. Dit is ook nie net die spelers wat slapelose nagte ervaar van al die angs en opgewondenheid nie — glad nie! Want die match officials kan ook butterflies in hul maag kry voor ’n wedstryd. Dit is waarom die toernooi ook die breeding ground is vir van die vername rolspelers in ’n wedstryd — die match officials. En een van die min rose tussen ’n hele klomp dorings is Salt River Celtic FC se Chantel Hammersley. Die kleuterskool-onnie by Incy Wincy College in Charelsville (Rygate LFA) maak haar “onverwagte” buiging in vanjaar se toernooi, die eerste sedert die Covid-19-pandemie. Sedert sy die fluitjie in 2016 opgetel het, het sy reeds talle toekennings ontvang, soos dié vir die ref van die jaar in 2019. Sy was ook die vrou in die middel van die Coke final in 2019. Hammersley, ’n enkelouer van ’n 12-jarige seun in Bonteheuwel, het aan Son gesê sy is baie in haar skik om by die toernooi betrokke te wees. “Toe ek my naam op die lys sien, kon ek dit nie glo nie — regtig. “Ek het dit nie verwag nie en dis ’n groot verrassing. “Maar ek weet dit is waar en is opgewonde en kan nie wag dat die toernooi begin nie.” Gcobisa Maleki, Hammersley se kollega uit die lys van 37 beamptes, het op haar beurt gesê: “Ek is opgewonde en dankbaar vir die kans. Alles van die beste aan almal,” het sy gesê.