RB LEIPZIG probeer nou Manchester United se poging om Erik ten Hag as sy bestuurder aan te stel, te kaap. Die Red Devils se soeke na ’n permanente manager het blykbaar op die Ajax-baas beland. Boonop het United reeds in Maart ’n onderhoud met Ten Hag gehad. Ralf Rangnick is in tussentydse beheer van die klub sedert Ole Gunnar Solskjær laas jaar November gepos is - met Rangnick wat ’n konsultant-rol sal vervul sodra daar ’n permanente baas aangestel is. talkSPORT het onlangs berig dat Ajax verwag dat United ’n formele aanbod sal maak om die £1,7 miljoen (R32 345 064,13) te betaal, wat nodig is om hom van sy kontrak vry te stel. Kompetisie Maar die Red Devils staar nou strawwe kompetisie in die gesig met die Bundesliga-klub wat óók na Ten Hag vry. Leipzig kan ook voordeel trek uit enige vertraging van onderhandelinge, terwyl die Nederlandse koerant De Telegraaf beweer dat Ten Hag in die versoeking is om by hulle aan te sluit. Ten Hag het glo verlede week sy terme aan United voorgelê en eis egter nie volle beheer van transfers nie. Hy eis wel die versekering dat hy insae sal hê oor wie kom én wie gaan by United. Die Nederlander soek ook waarborg dat hy tyd sal kry om die groep te herbou. Ten Hag wil ’n aantal coaches na Old Trafford bring, insluitend sy assistent, Mitchell van der Gaag, die oud- FC Twente-bestuurder en United se Steve McClaren, asook die voormalige United-striker Robin van Persie. – AP