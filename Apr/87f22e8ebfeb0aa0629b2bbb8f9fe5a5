DIT was veronderstel om Ferrari se naweek voor sy tuisskare op Imola te wees om aan sy tifosi (ondersteuners) te wys hy is weer terug as aanspraakmaker op Formule Een se wêreldtitel. In dié beroemde motorsport verloop dinge egter omtrent nooit volgens die script nie. Die hele naweek van die Emilia Romagna Grand Prix het aan Red Bulls Racing behoort, met Max Verstappen die vinnigste in Vrydag se kwalifisering, eerste oor die wenstreep in Saterdag se sprint race en toe weer eerste in Sondag se hoofwedren. Die beste wat Ferrari kon doen, was ’n sesde plek vir Charles Leclerc nadat “gulsigheid” hom ’n podium-plek gekos het. Sy Ferrari-spanmaat, Carlos Sainz, het die derde wedren in ’n ry nie voltooi nie. Dit was nadat Sainz in die eerste ronde ’n ongeluk betrokke was. Om verdere sout in die Ferrari-span se wonde te vryf, het Red Bull maksimum-punte verower toe Sergio Perez die tweede plek verseker het. Lando Norris van McLaren was derde oor die eindstreep. Volgens Leclerc kan hy net homself blameer vir die wegsmyt van punte op Imola. “Dit is ’n groot shame,” want P3 (derde plek) was dalk vandag die beste wat ek kon doen,” het Leclerc bygevoeg. “Ons het vandag en die naweek net nie die spoed gehad om met hulle (Red Bull) te kan kompeteer nie. Vlerk “Ek het toe gulsig gaan raak (besluit om sagte bande op te sit en Perez vir die tweede plek aan te vat) en dit het my toe gekos.” Leclerc het beheer oor sy motor verloor en moes toe weer die kuipe in om sy kar se voorste vlerk om te ruil, van waar hy gejaag het om die sesde plek te verseker. Dit was terwyl Verstappen kon cruise na sy tweede sege van die seisoen.