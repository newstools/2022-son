ROSES United is weer die Champs! Die Dorings van Wellington het Maandag in die Transnet-stadion die Saldanha Super8-titel vir die tweede keer gewen nadat hulle die gasheer, Saldanha, in die eindstryd met 27-12 gelooi het. Roses was ook die kampioen in 2018 toe hulle ook met Saldanha klaargespeel het. Die linkervleuel Johnwin Lewis was die span se groot held met ’n drie, twee strafskoppe en twee doelskoppe. Roses het in die eerste helfte met 10-5 voorgeloop nadat Wilfred Hendricks gedruk het. Die wedstryd het ’n warm affêre geword met twee spelers van albei spanne wat kort voor rustyd met geel kaarte van die veld gestuur is. Crusaders het in die Plaat-eindstryd Progress met 33-20 geklop. CRUSADERS – drieë: Gershwin Muller (2), Bongani Ngulombe, Eldrid James, Devan Johannes; doelskoppe: Gladwell Jaftha (4). PROGRESS – drieë: Markus Paaltjies, Lindsay Potgieter; doelskoppe: Potgieter (2); strafskoppe: Potgieter (2). ROBERTSON – drieë: Rune Lukas, Stephan Booysen, Anrich Eyssen, Senan van der Merwe (2); doelskoppe: Colin Willemse (5); strafskoppe: Willemse (3). DARLING – drieë: Kelvin Marthunis, Henville Cleophas Hubert Lewis; doelskoppe: JP Abrahams (3). KUILSRIVIER – drieë: Cleo Adams (3), Tarique Pietersen, Robin Lawrence, Amil van Heerden, Lyndsay Eksteen, Carlo van Greunen; doelskoppe: John Lee Klaazen (6). CALEDON – drieë: Lorenzo Swarts, Rowan Henike, Pieter Bester, Dylan May; doelskoppe: Swarts (2); strafskoppe: Swarts (3), Cleo Adams.