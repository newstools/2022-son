DIT was maar ’n gesukkel om aan die gang te kom, maar vir eers is dit die uitslag vir ’n span soos Villagers Worcester wat saak maak. Wat belangriker is, is dat klubrugby terug onder die vaandel van die Boland Rugbyunie is en Villa het ’n statement gemaak. Al was die normale groot skare nie teenwoordig nie, en die vloeiende rugby waarvoor Villa bekend is, ook nie sigbaar nie, het Villa wél gewen. Boonop met ’n bonuspunt. Die Villa-span het McGregor Saterdag met 29-10 getroef en daarmee sy Breë Langeberg-veldtog op ’n wen-noot begin. Die tuisspan was rustyd met 10-3 voor in die wedstryd wat op Bolandpark in Worcester beslis is. Potensiaal Die heelagter, Larren Buys, het gaan druk met die losskakel, Greame Cupido, wat in die kol met ’n strafskop en ’n doelskop was. Daar lê beslis klipharde werk vir Johan de Koker, die Villa-breier, voor om die span sy volle potensiaal te laat verwesenlik. Die paar kere toe hulle wel die bal agterlangs gestuur het, het dit gevaarlik gelyk, maar daar is gans te veel hanteerfoute gemaak. Waar die tuisspan beslis die oorhand gehad het, was in die skrums. In die laaste 15 minute het hulle nege strafskoppe (almal van skrums) sowel as ’n strafdrie by die besoekers afgedwing. Maar terwyl hulle in die skrums oorheers het, was dit maar ’n gesukkel in die lynstane. By talle geleenthede het die besoekers die tuisspan se bal van ingooie gewen. Teen ’n sterker span kan dit hulle duurder te staan kom. Dit is McGregor se eerste wedstryd in die kompetisie en hy het gewys as hy sy skrumwerk verbeter, hy opponente beslis opdraand sal kan gee. GROOT UITDAAGBEKER: Breë Langeberg: Noordweste: Overberg: Swartland: Weskus: