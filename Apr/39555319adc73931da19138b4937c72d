DIE Wes-Kaapse minister van onderwys, Debbie Schäfer, gaan voor die einde van die skoolkwartaal die klas verlaat. Sy het vroeër hierdie week haar bedanking ingedien en wag dat dit aanvaar word. Schäfer sê sy is in die bevoorregte posisie om ’n pos in die regs-sektor in die Verenigende Koninkryk te kon kry. “Ek is al vir twee dekades in politiek, waar ek in al drie sfere van die regering gedien het. Ek glo ek het ’n waardevolle bydrae gemaak. “Dit was ’n groot voorreg om as provinsiale minister van onderwys te dien. Ek glo ek laat die departement in ’n beter posisie agter as waarin ek dit gevind het toe ek daar begin het.” Sy noem dat sy nou gereed is om uit die openbare lewe te stap. Schäfer voeg by dat ’n nuwe minister sal beide die geleentheid hê om te bou op die werk wat gedoen is en verandering te kan maak met ’n eie benadering en idees. Intussen sal die premier Alan Winde Vrydag wat hy beskryf as “opwindende veranderinge” aankondig. Winde het nou twee vakante poste wat hy in sy kabinet moet vul. Die ander pos is dié van gemeenskapsveiligheid. Dis die pos waarin Albert Fritz gedien het voor hy in omstredenheid gedompel is. “Ons is vasbeslote om die tyd te gebruik om veranderinge te maak wat nodig is om vorentoe te beweeg,” het Winde in ’n verklaring gesê.