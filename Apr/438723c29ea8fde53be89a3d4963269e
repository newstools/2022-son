HET jy ’n paar miljoen iewers te spaar? Dan kan jy gerus nader staan om ’n stukkie geskiedenis te koop, want een van die truie van die ontslape sokkerheld van Argentinië, Diego Maradona, is te koop. En nie sommer enige een nie. Dit is die een waarin hy op berugte wyse die Argentyne tot die World Cup-titel gelei het. Maradona het in 1986 se World Cup-eindstryd teen Engeland met sy hand ’n doel aangeteken, en gemaak asof hy ’n header uitgevoer het. Die doel staan nou nog bekend as die Hand of God. Sotheby’s het gister aangekondig dié trui waarin Maradona op daai dag gespeel het, gaan later vandeesmaand op ’n auction verkoop word. Die beginprys van die auction is £4 miljoen (sowat R76 miljoen). Dit beteken jy sal dalk vier keer oor die lotto moes gewen het om ’n kans te staan om ’n bod in te sit vir dié stukkie geskiedenis. Maradona word wêreldwyd as een van die beste sokkerspelers ooit beskou. Hy is in 2020 ná ’n hartaanval oorlede.