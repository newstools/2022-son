’N GESTEELDE voertuig is enkele minute ná ’n kaping in Harare, Khayelitsha teruggevind. Ndakhe Gwala, ’n polisiewoordvoerder, sê omstreeks 19:27 Sondag is die provinsiale afpersingstaakspan voorgekeer deur ’n klaer wie se motor in Ntlazanestraat in Harare gekaap is. “Lede het vinnig gereageer en in ’n japtrap het hulle ’n voertuig gewaar wat ooreenstem met die beskrywing van die gesteelde voertuig.” Volgens Gwala het die verdagtes die polisievoertuie gewaar. Die voertuig het stilgehou en twee mans het uitgespring en te voet gevlug. Die polisie het hulle agtervolg, maar die verdagtes het in die informele nedersetting verdwyn, daarom is geen arrestasies gemaak nie. Die voertuig is teruggevind en aan die slagoffer oorhandig.In ’n onverwante voorval is dwelms ter waarde van R20 000 Maandag in Voortrekkerweg, Goodwood gekonfiskeer. Gwala die lede van die polisie se taktiese reaksiespan verbonde aan die provinsiale afpersingtaakspanspan op ’n wenk gereageer van ’n drug huis. “Met hul aankoms het hulle mandrax ontdek.“Daar is beslag gelê op die dwelms en die eiendom terwyl ondersoeke voortduur.” “Alhoewel geen arrestasie gemaak is nie, word lede geprys vir hul vinnige reaksie in beide gevalle,” het Gwala bygevoeg.