TWEE opwekkingseenhede wat getrip het, het gemaak dat Eskom Dinsdagoggend fase-4 beurtkrag begin implementeer het. Op hul Twitter-blad het die kragreus omstreeks 07:30 getwiet dat hy is gedwing om 07:20 fase-4-beurtkrag toe te pas. "Dit is nadat eenheid-5 van die Majuba-kragstasie en eenheid-4 van die Tutuka-kragstasie getrip het." Met die aankondiging was die land reeds sedert Sondag op fase-2-beurtkrag. Fase-2 beurtkrag sou teen Woensdagoggend tot 'n einde kom, maar dit is nou onduidelik tot wanneer fase-4 toegepas sal word. Intussen hou Eskom se hoofbestuurder, Andre de Ruyter en sy topbestuur Dinsdagoggend 10:00 'n perskonferensie oor die huidige uitdagings van die kragnetwerk.