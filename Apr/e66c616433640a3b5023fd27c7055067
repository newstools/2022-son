DIE sokkerster Cristiano Ronaldo en Georgina Rodríguez rou oor die verlies van hul tweelingseuntjie. Die paartjie het die tragiese nuus in ’n verklaring bekendgemaak wat Maandag in die sosiale media gepost is. “Dit is met ons diepste hartseer wat ons moet aankondig dat ons babaseuntjie oorlede is.” Die hartseer ouers sê die lewe van hul tweelingdogter is darem vir hulle ’n ligpunt in die donker tyd. Pyn “Dit is die grootste pyn wat enige ouer kan voel. Net die geboorte van ons dogtertjie gee ons krag om hierdie oomblik met ’n bietjie hoop en geluk te leef. Ons wil graag die dokters en verpleegsters bedank vir al hul kundige sorg en ondersteuning. Ons is almal verpletter oor hierdie verlies en ons vra vriendelik vir privaatheid in hierdie baie moeilike tyd. Ons babaseuntjie, jy is ons engel. Ons sal altyd lief wees vir jou.” Die paartjie het ses maande gelede aangekondig dat hulle ’n tweeling verwag. Dit sou Ronaldo ’n derra van ses gemaak het en dis sy tweede set tweeling.