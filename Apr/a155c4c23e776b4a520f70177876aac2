VYF verdagtes, insluitend 'n cop, is in Midrand gearresteer terwyl hulle besig was om 'n ietermagog te verkoop. Die verdagtes tussen 32 en 49 jaar verskyn Donderdag in die landdroshof in Alexandra. Die Valke se ondersoekspan teen ernstige georganiseerde misdaad in Germiston en Johannesburg saam met die departement van omgewingsake het by 'n vulstasie toegeslaan waar drie mans en twee vroue vir die onwettige transaksie opgedaag het. Kapt. Ndivhuwo Mulamu, 'n polisiewoordvoerder, sÃª die verdagtes se voertuie is deursoek en een van die verdagtes se aanstellingsbrief vir die polisie is gevind. Twee voertuie asook elektroniese toestelle is gekonfiskeer vir verdere ondersoek. Die ietermagog was ongedeerd en is na 'n veearts geneem om geondersoek te word.