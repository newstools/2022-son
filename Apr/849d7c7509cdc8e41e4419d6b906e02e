IN DIE komedie-drama Koeksusters pak die drie gesoute akteurs Dean Smith, Gantane Kusch en Christan Bennett geslags-gebaseerde geweld wat Suid-Afrika bly teister, by die horings. Hier ontmoet ons drie vroue van die Kaapse Vlakte – Betty (Dean), Brenda (Gantane) en Bieba (Christian) – wat elkeen met hul eie probleem worstel. Boodskap Betty moet haar eie ideale opsy skuif om haar gesin te versorg, Brenda sukkel om te aanvaar dat sy aantreklik is en loop deur onder verbale geweld, en Bieba se seun rand haar aan. Koeksusters se boodskap aan vroue in die land is duidelik: staan saam, al gebeur wát, sodat die skande van geweld waaraan ons moeders, susters en dogters onderworpe is, tot ’n einde kan kom. • Koeksusters wys 28 April 20:30 en 1 Mei 11:00 by die Zip Zap-Dome. Jy kan kaartjies wen na die Suidoosterfees-produksie: Comedy Mash-Up. Dit wys Woensdag 27 April om 17:00 by Kunstekaap. Whatsapp net na 076 956 8692 jou naam, omgewing/dorp van waar jy is en die antwoord op: Wat is die regte naam van Betty, Brenda en Bieba? Bepalings en voorwaardes geld.