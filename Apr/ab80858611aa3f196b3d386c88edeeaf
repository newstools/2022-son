CAPE Town City moet nog probeer om die “finer detail” in sy spel te bemeester. Ná drie seges agtereenvolgens in die Kaap, lyk Eric Tinkler se Citizens asof hulle weer hul mojo terug het. Dit was ook duidelik in hul loesing van 5-1 oor Baroka FC - City se tweede grootste sege in die klub se geskiedenis. Boonop is City ook nou stewig in die vierde plek op die punteleer - vier punte weg van die naaswenner-posisie wat tans deur Royal AM beklee word. Die liga is so te sê reeds weer in Mamelodi Sundowns se hande die seisoen omdat die span van Pretoria ’n voorspring van 11 punte oor Royal AM het. Maar, Tinkler is bewus dat dinge ook net so wel anders kon gewees het indien sy span nie sy gesag afgedwing het nie. Dit is omdat verspeelde kanse deur City se strikers daartoe gely het dat die tuisspan met die rustyd agter was en niks vir sy pogings en aanvallende bewegings gehad het om te wys nie. Dat City se 27-jarige striker, Tashreeq Morris, in die tweede helfte van die seisoen sy eerste doel aanteken, is bewys waarom dinge nog sukkel. Tinkler is bewus dat dit dringend aandag kort om sy span, nié net om meer dodelik te maak nie, maar ook meer afgerond. “Ons moes reeds binne die eerste 30 sekondes sukses behaal het,” vertel Tinkler. “Ons het talle kanse hierna geskep maar toe kry ons ’n penalty wat nooit moes gewees het nie,” vertel Tinkler. Die voormalige Bafana Bafana-ysterman in die enjinkamer, het ook uitwys dat sy spelers met meer sokker-intelligence moet speel en wedstryde beter beheer. “Ons is nog paniekbevange in defence, ons maak verkeerde besluite, swak kommunikasie en dan is ons ook sloppy met ons balbesit. En dit is hoe ons ’n silly goal afstaan. Ons sal voortaan hierop moet verbeter,” het Tinkler gesê. City reis Woensdag na Pietermaritzburg vir ’n liga-stryd teen Tinkler se voormalige Maritzburg United, wat ook ’n hele paar ervare Kaapse spelers soos Clayton Daniels, Nazeer Allie en Keagan Buchanan het wat waarde voeg. Die Team of Choice is desperaat vir punte om weg uit die relegasie-moeras te skuif.