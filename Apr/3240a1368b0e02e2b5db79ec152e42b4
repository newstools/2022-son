EEN-EN-SESTIG minute. Dít is presies hoe lank dit Liverpool geneem het om sy kanse op Engelse Premierliga-sukses lewend te hou. Die Reds het Sondag omtrent geswoeg om ’n hardekwas Everton in die Merseyside-derby met 2-0 op Anfield te klop. Dit het vir lang periodes gelyk asof Liverpool se bure hulle sou hou tot ’n dramatiese en emosie-gevulde gelykop uitslag. Everton het die tipe hardgebakte performance ingesit waarvan ondersteuners van die sukkelende Manchester United deesdae maar net kan droom. Hoewel die Toffees se kanse op relegasie nou nog sterker lyk, kan ’n mens nie anders nie as om ten minste hulle veggees te bewonder. Nie soos United se spul paloekas wat al klaar lyk asof hulle op holiday wil wees nie. Voor Sondag se derby het Liverpool in die week met 4-0 met United klaargespeel — asof dié ou vyand eerder deur relegasie in die gesig gestaar word. Ná daai game het Mo Salah in ’n onderhoud gewaarsku dat Everton veel tawwer sou wees. En so het dit toe gebeur, met Everton wat allerhande tricks gebruik het om Liverpool se ritme te versteur. ’n Paar geniepsige en soms klipharde tackles het vir ekstra vuur gesorg, met die manne wat verskeie kere bors aan bors gestaan het. Liverpool is egter ’n span wat weet hoe om sulke nonsens te hanteer en te fokus. En kort nadat Jurgen Klopp (manager) twee changes aan sy Liverpool-span gemaak het, score Andy Robertson die Reds se eerste doel. Kort voor die einde het een van Klopp se plaasvervangers, Divock Origi, die tweede een behaal en die Reds weer een punt agter Manchester City geplaas.