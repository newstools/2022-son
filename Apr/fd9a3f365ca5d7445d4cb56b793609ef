'N MAN (28) van Phillipi is gearresteer nadat hy glo sy vrou vermoor en haar hand met 'n panga afgekap het. Lusanda Jiyose (21) is na bewering Maandag by Brown's Farm deur haar man vermoor. Die man is 'n pastoor by die New Zion Spiritual Church in dié gebied. Dié voorval wat inwoners geskok het, het in Tony Yengeni-straat plaasgevind. Die landlord, Thumeka Molosi, sê die couple het twee weke gelede by haar huis ingetrek en sy is vertel hulle het voorheen by die Ramaphosa-plakkerskamp gebly. Daar word beweer die man het nadat hy sy vrou vermoor het Bellville toe gegaan waar hy as 'n sekuriteitsbeampte werk. Hy het later 'n kerkouderling gebel en gebieg. Die ouderling het toe vir hom by die werk gaan optel en hom na die polisiestasie geneem waar hy homself oorgegee het. Die landlord sê die couple het Saterdag baklei en die man het by haar kom kla oor sy ongelukkigheid. Sy sê: "Hy het vir my gesê hy het iets op sy vrou se foon gesien waarvan hy nie gehou het nie "Hy het die foon by 'n emmer vol water ingegooi. Maar hulle het die volgende dag gelukkig gelyk toe hulle saam na die winkelsentrum gestap het."