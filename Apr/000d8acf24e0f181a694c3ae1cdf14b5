DIE Idols SA-finalis Daylin Sass het Dinsdag ongelukkig sy geliefde mammie aan die dood afgestaan. Dié talentvolle sanger van Hanover Park op die Kaapse vlakte het die hartseer nuus op sy amptelike Facebook-blad bevestig. “Hierdie is seker die moeilikste post wat ek ooit gaan maak. “My suster en ek het vandag (Dinsdag) ons queen verloor. Ons geliefde ma.” Volgens Daylin is hulle gebroke, maar hulle vertrou ten volle God se plan. Hy het voortgegaan om sy vriende, familie en sy fans, die #Sassnation te bedank vir hul ondersteuning. “Ons as ’n familie is in stukke oor hierdie verskriklike hartseer nuus, maar ons weet dat God ’n plan vir alles het en ons vertrou dat ons ma nou in ’n beter plek is met haar ma, man en broers.”