DIE wedloop vir die pos van die Wes-Kaapse DA-adjunkleier is nou amptelik aan die gang. Dit kom nadat die kandidate vir die interne pos aan partylede bekend gemaak is. Die kandidate is die provinsiale voorsitter van die DA-vrouenetwerk en Wes-Kaapse woordvoerder van gesondheid, Wendy Philander, die mayor van die Breedevallei-munisipaliteit, Antoinette Steyn, Meagann Goedeman en Stad Kaapstad se mayco-lid vir veiligheid en sekuriteit, JP Smith. Die pos is vakant nadat Tertuis Simmers, voormalige adjunkleier, onbestrede tot provinsiale leier verkies is na die bedanking van Albert Fritz. Die nuwe tussentydse adjunkleier vir die Wes-Kaap sal volgende naweek gekies word.