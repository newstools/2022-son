ERGE reënweer word deur die Suid-Afrikaanse Weerdiens vir dele van die Oos-Kaapse kuslyn voorspel, wat tot oorstromings kan lei. Gart Sampson, 'n woordvoerder vir die weerdiens, sê koue en reënerige toestande word regoor die naweek oor die sentrale en suidoostelike dele van die land verwag. Hy sê langs die kusstreek tussen Port Alfred en Sodwanabaai kan die weer ontwrigting aan strandaktiwiteite veroorsaak en kusinfrastruktuur beskadig. Ligte sneeuval kan Saterdagaand asook oornag Sondagaand oor die oostelike en suidelike dele van Lesotho en die omliggende Drakensberge verwag word. Maksimum temperature in die Oos-Kaap sal na verwagting tussen 16 en 21 grade celsius bereik. – AlgoaFM