’N VELDTOG wat werksgeleentheide skep, werp vrugte af. Die Departement van Menslike Nedersettings het in ’n mediaverklaring gesê hy het die werksgeleentheid-veldtog in Januarie en Februarie gehou vir werksoekers ouer as 35 jaar. Die jobs is kort- en middeltermyn-werk. Minister Tertius Simmers sê tot op datum is 73 geleenthede geskep — 30 in Khayelitsha, 30 in Qolweni, Plettenbergbaai en 13 in Mosselbaai. Die meeste van die geleenthede is gegee aan werksoekers wat ondervinding in konstruksie het. Kontrakteurs op verskillende sites sê genoeg werk is beskikbaar en die termyn kan selfs langer raak. Simmers sê: “Dis belangrik om meer mense in die werksektor te hê en dit kan ook aan mense se vaardighede en ondervinding bou. Met meer vaardighede raak dit makliker om in die toekoms werk te kry.”