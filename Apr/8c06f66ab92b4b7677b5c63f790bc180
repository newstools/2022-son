DIE organiseerders van die Run Your City Cape Town 10 km-wedloop het Donderdag ’n opwindende, nuwe roete aangekondig. Die gewilde wedloop wat op Sondag 15 Mei plaasvind, gaan nuwe gedeeltes insluit. Die beginpunt bly Woodbridge Island in Milnerton soos vorige jare. Dié vinnige en plat roete gaan egter nou ook ’n 1,7 km lange gedeelte van die N1-hoofweg insluit. Dít gaan langasems ’n unieke perspektief van Kaapstad gee. Die eindpunt van die wedloop is in Long Street in die Moederstad. Hieroor het Michael Meyer, besturende direkteur van Stillwater Sports, gesê: “Ons is verheug om die N1-hoofweg in 2022 as deel van die Absa RYC Cape Town 10 K- roete in te sluit. Hierdie insluiting sal beslis die geleentheid vir elke deelnemer meer spesiaal maak. Verhoog “Ons is die eerste wedloop wat die voorreg kry om verder as ’n kilometer op die N1 te hardloop. “Ons is uiters dankbaar teenoor die Stad Kaapstad en die provinsiale regering vir dié ongelooflike geleentheid wat waarborg om die wedloop-ervaring te verhoog.”