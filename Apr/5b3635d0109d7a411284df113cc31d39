DIE ANC in die Wes-Kaap eis weer die provinsiale minister van plaaslike regering, Anton Bredell, se kop. Dit volg nadat hy in nog ’n verslag deur die openbare beskermer, adv. Busisiwe Mkhwebane, geïmpliseer is. Mkhwebane het vroeër na Bredell vinger gewys vir ongeruimthede wat verband hou met gebeurtenisse in die George -en Oudtshoorn-munisipaliteit. Die ANC-leier in die Wes-Kaapse wetgewing, Cameron Dugmore, sê hy is nie verbaas dat Bredell nou met verwikkelinge in die Stellenbosch-munisipaliteit geïmpliseer is nie. Dugmore sê verder: “Die onlangse berigte bevestig weer ons mening dat LUR Bredell ongeskik is om sy pos te beklee.” Bredell se woordvoerder, Wouter Kriel, sê hy sal kommentaar lewer wanneer hy Woensdag (6 April) na die werk terugkeer. Lees die volledige artikel Maandag 4 April in SON.