JULLE moet uitstiek by die Comedy Mash-Up waar van Mzansi se beste komediante tydens die Suidoosterfees gaan optree. Die geliefde, snaakse mediese dokter Riaad Moosa, Rob van Vuuren, Stuart Taylor en Mel Jones, is op die Zip Zap-verhoog waarvan Son die media-vennoot is. Met die briljante comedians se aweregse blik op die wêreld gaan jy nie anders kan nie as om, lank nadat die fees verby is, ’n breë glimlag op jou gesig te hê. So kom lag saam met ons by die Comedy Mash-Up op 27 April om 17:00 Daar is nog sommer heelwat komedie-vermaak wat by die Zip Zap-verhoog gaan plaasvind, soos die TikTok-sensasie Wynand se Onsmaaklik. Dié grapjas is bekend vir sy manewales in WynVirDiePyn en gaan grense uitdaag in Onsmaaklik. Hy plaas die begrippe onsmaaklik en onsmaakvol onder die vergrootglas en lewer kommentaar oor mense se houdings teenoor dinge wat nie perfek in die samelewing se kassies pas nie. Dié grapjas glo vas daar is net een manier om oor ernstige dinge te gesels, en dit is om maniere te vind om daaroor te lag. Hy waarsku dat feesgangers beslis aanstoot gaan neem met die goed wat hy kwytraak, maar hope pret is gewaarborg. Onsmaaklik is op 27 April om 20:30 op die planke. Die vertoning is nie geskik vir mense jonger as 16 nie en ouer-begeleiding word sterk aanbeveel. Jy kan kaartjies wen na die Suidoosterfees-produksie: Comedy Mash-Up. Dit wys Woensdag 27 April om 17:00 by Kunstekaap. Whatsapp net na 076 956 8692 jou naam, omgewing/dorp van waar jy is en die antwoord op: Noem een van die komediante wat op die Comedy Mash-Up verhoog sal wees? Bepalings en voorwaardes geld.