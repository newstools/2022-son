DIE saak teen ses mans wat daarvan beskuldig word dat hulle ’n 30-jarige man van Noordwes buite ’n tavern vermoor het, is tot 11 April uitgestel. Die staat het besluit om nie borgtog teen te staan nie aangesien Keaobaka Motswamere (26), Tlotlo Serapelwane (22), Ntafetso Velele (21), Mosimanegape Segotlong (26), Obakeng Matiting (23) en Thabiso Seane (22) geverifieer is en nie as vlugrisiko’s beskou is nie. Die saak is vir verdere verhoor uitgestel. Die beskuldigdes word aangekla van die moord op Luckyboy Mereekae. Mereekae se lyk is op 2 April op die hoeke van Vry- en De Kockstraat in Vryburg, Noordwes, gevind. Henry Mamothame, polisiewoordvoerder, sê die verdagtes het na bewering vir Mereekae verskeie kere op die liggaam gesteek nadat ’n stryery ontstaan het. Volgens Mamothame is vyf van die beskuldigdes eerste oortreders, terwyl een ’n hangende saak van aanranding het. “Daar is ook vasgestel dat vyf van die oortreders nog skoolgaan,” sê Mamothame. Die motief vir die moord word nog deur die polisie ondersoek. Die ses sal aangehou word tot hul volgende hofverskyning. – News24