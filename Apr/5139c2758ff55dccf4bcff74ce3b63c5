'N KERKMAN van die Oos-Kaap en twee makkers het vandeesweek hul eerste hofverskyning op 'n klag van mensehandel gemaak. Lonwabo Tede (52) en sy twee medebeskuldigdes se saak is in die Zwelitsha-landdroshof na volgende week uitgestel. Die staat beweer dat Tede, 'n apostel van die Zion-kerk in Quzini Villiage buite King Williams Town, tussen 2005 en 2020 kwesbare gemeentelede 
seksueel misbruik het. Hy en Voyolwethu Namba (37) is in November 2021 in hegtenis geneem. ’n Derde persoon, 'n 39-jarige man, is later in hegtenis geneem. 'n Valke-woordvoerder, Yolisa Mgolodela, sê: “Ondersoeke het bewerings aan die lig gebring dat Namba die middelman was en slagoffers gewerf het. “Hulle is verskeie kere borgtog geweier en het selfs die hooggeregshof genader, maar hul saak is van die hand gewys.” – EWN