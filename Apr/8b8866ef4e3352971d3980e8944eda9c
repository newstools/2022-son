DIE volgende Premiersokkerliga-wedstryde van Cape Town City sal waarskynlik bepaal waar dié Kaapse klub se seisoen vanjaar gaan eindig. Eric Tinkler (coach) se Cityzens is tans derde op die PSL-log en kan beslis nog droom van kwalifisering vir volgende seisoen se CAF Champions League. Gemeet aan verlede seisoen se vertonings het City beslis gedurende hul veldtog vir 2021-’22 ’n massiewe verbetering getoon. Maar City-ondersteuners sal beslis teleurgesteld gelaat word as Tinkler-hulle nie Woensdag teen die PSL-voorloper en verdedigende kampioen, Mamelodi Sundowns, maksimum punte kan insamel nie. Eerskomende naweek (Saterdag) moet City boonop na Soweto se FNB-stadion travel om Kaizer Chiefs te takel. Ofskoon Chiefs ’n sukkelende seisoen beleef, is die Naturena-klub nog sterk in die wedloop om ook vir die Champions League te kwalifiseer. Die Amakhosi, wat Woensdag teen Golden Arrows in aksie is, beklee die vierde plek op die log met 39 punte - net een minder as City. Albei spanne het tot dusver dieselfde aantal wedstryde (24) gespeel, as die tweede geplaasde verrassingspakket van die PSL-seisoen, Royal AM. Royal AM spog met 45 punte. ’n Sege oor City sal dit net verder confirm, met dié Pretorianers wat ook nog op koers is vir sukses in die Champions League. Woensdag se wedstryd tussen Sundowns en City op Loftus Versfeld skop om 19:30 af en word regstreeks op SuperSport PSL (202) uitgesaai. 