NETFLIX se dokkie-reeks van vyf episodes oor die moord op die Suid-Afrikaanse sokker­legende Senzo Meyiwa is Donderdag uitgereik. In dié dokkie-reeks, Senzo: Murder of a Soccer Star, word die moord op die geliefde sokkerster ondersoek en insig gedeel in wat daardie noodlottige dag gebeur het toe Meyiwa in 2014 doodgeskiet is. Die reeks bevat eksklusiewe onderhoude met die sports broadcaster Robert Marawa, die voormalige Gautengse Valke-hoof Shadrack Sibiya, sowel as adv. Gerrie Nel en Meyiwa se familielede, wat almal ’n intieme blik op die lewe en dood van die gewese Bafana Bafana- en Orlando Pirates-kaptein gee. Op 26 Oktober 2014 is Meyiwa in ’n rooftog by sy meisie, die aktrise en sangeres Kelly Khumalo, se huis in Vosloorus doodgeskiet. Daar was ses ooggetuies op die toneel, insluitend van sy naaste vriende.