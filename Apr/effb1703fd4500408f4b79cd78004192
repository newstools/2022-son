Die teaterstuk Ek, Anna van Wyk was Donderdagaand die groot wenner by vanjaar se Klein Karoo Nasionale Kunstefees (KKNK) se Kanna-pryse. Die Kannas gee erkenning aan produksies en individue vir uitnemende bydraes tot die fees. Die akteur Marion Holm was die aanbieder en pryse in 19 kategorieë is uitgedeel. Dié jaar se Kanna-paneel was Diane de Beer, Laetitia Pople, Marguerite Robinson, Gary Naidoo, Alby Michaels en Robyn van de Rhede. Die sameroeper van die onafhanklike paneel was Rafiek Mammon. Die volledige lys van Kanna-wenners is: Kanna Slurpie-prys: opkomende kunstenaar - Mirinda Ntantiso vir spel in Op hierie dag Kanna vir beste bydrae tot visuele kuns: Karin Preller vir die uitstalling Beyond Memory Kanna vir beste byspeler, manlike: Carlo Daniels - Ek, Anna van Wyk Kanna vir beste byspeler, vroulik: The Ancient Voices: Nomapostile Nyiki en Lungiswa Plaatjies - die oerkluts kwy Kanna vir beste akteur, manlike: Wessel Pretorius - Kiss of the Spider Woman Kanna vir beste akteur, vroulik: Tinarie van Wyk Loots - Ek, Anna van Wyk Kanna vir beste regie: Marthinus Basson - Ek, Anna van Wyk Kanna vir beste teaterontwerp: Marthinus Basson - Ek, Anna van Wyk Kanna vir uitnemende literêre bydrae: Frieda van den Heever vir die samestelling van Die Oerkluts Kwyt uit die werk van Antjie Krog Kanna vir beste kinderteater: Liewe Heksie en die Rolskaatse Kanna vir beste Lucky Pakkie-aanbieding: Om Skoon te Wees Kanna vir beste debuutwerk:Karatara Kanna vir beste teateraanbieding: Ek, Anna van Wyk Kanna vir beste musiekaanbieding (geborg deur Wicus Pretorius): Emo Adams & Take Note Kanna Herrie-prys: Karoo Kaarte Spesiale Kanna vir diens aan die KKNK: Danie Maart Kanna vir tegniese uitnemendheid en diens aan die KKNK: Braam Avenant Spesiale prys vir opkomende tegniese talent: Clayton Carlson Kanna vir tegniese bydrae tot die kunste: Jeanne Steenkamp Wenners ontvang kontantpryse en ’n houtsneebeeld deur Collen en Johannes Maswanganyi. 