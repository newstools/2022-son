WORCESTER. - Die Riverview-flêtse lyk pure soos ’n moeras. Oral waar mense moet loop is daar strontwater wat uit dreine loop. Tydens Son se besoek het daar oor die hele plek ’n nare stank gehang. Volgens ’n inwoner, Shaheen le Roux, is dit nou al ’n paar maande dat die strontwater hier in die flêtse die hele plek vol lê. Le Roux sê inwoners het al die call centre by die munisipaliteit hordes kere gebel, maar al wat uitsteek is die munisipale werkers. “Ons mense kan mos nie nog so in gemors leef nie,” het Le Roux gevaar. Nog inwoners sê dat dit vir hulle en hul kids ’n gesondheidsrisiko is om so dag na dag te leef. Sandra Maart wat ook in een van die blokke al vir jare woon, sê dat wanneer mense probleme met die dreine het wat so oorloop, en die call centre bel, kry hulle net ’n boodskap wat sê dat hul call gelog is. Maart sê die munisipaliteit kom dan nooit die dreine fix nie. Inwoners sê hulle is glad skaam om gaste hier na die flêtse te nooi, want die hele plek stink. In byna al die blokke loop die dreine oor en van die kinders speel ook daarin. JP Myburg, ’n munisipale woordvoerder, sê werkers is die afgelope paar dae al besig in daardie area met herstel werk aan dreine. 