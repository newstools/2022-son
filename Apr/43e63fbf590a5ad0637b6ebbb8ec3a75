HIGHLANDS Park, verdedigende Bayhill Cup-sokkerkampioen, sal sy sokkies moet optrek indien hy in die wedloop wil bly om sy titel suksesvol te verdedig. Die jong Lions of the North het Vrydag in die laaste wedstryd van dag drie op Erica Park in Belhar, met 0-0 teen D&G Orient gelykop gespeel. Die kampioen het in sy eerste wedstryd in groep A ook nie oortuig nie en naelskraap met 3-2 teen FC Real van Johannesburg bo uitgekom. Highlands Park sal nou Saterdag die indrukwekkende Ubuntu FC móét klop. Ubuntu het reeds sy eerste twee wedstryde gewen deur D&G Orient (4-1) en FC Real (2-1) ore aan te sit. Stellenbosch FC het nou ontpop as die span wat geklop wil wees. Die jongelinge van Matieland het in hul eerste twee wedstryde teen onderskeidelik JL Zwane (3-0) en Dinokeng Academy (5-0) reeds agt doele aangeteken. Die span van Safa Cape Town is ook besig om sy spiere te bult, nadat hy Wits Academy met 2-0 verras het. Cape Town Spurs (voorheen Ajax Cape Town) het gewys dat hy steeds ‘n powerhouse in plaaslike jeugsokker is deur albei sy wedstryde oortuigend te wen. Coach Duncan Crowie se Spurs het Hustlaz Academy (4-0) en Panaroma FC (2-0) afgestof. Cape Town City het ook weer sy ritme gevind met ‘n kliniese oorwinning van 5-0 oor Pine Stars. Neven Payne se span het op die tweede dag op verrassende wyse teen FN Rangers met 0-1 vasgeval. Intussen het die gasheerklub, Bayhill United, ook sy staal getoon deur die Upingtonse elftal Amalawas FC met 3-1 te stuit. Dit volg nadat Jayrod Visagie (coach) se Bayhill-span in sy eerste wedstryd met 0-1 teen Wayside Wanderes verloor het.Taurig Van Wyk, Mogamat Gasant en Shaun Fortuin het Bayhill se doele aangeteken. CT City 5, Pine Stars 0CT Spurs 4, Panorama FC 0Wits Academy 0, Safa CT Academy 2FC Real SA  1, Ubuntu FC 2Pretoria Universiteit 1, Transistion Football 0Stellenbosch FC 5, Dinokeng Academy 0Virginia Academy 2, City Strikers 1Bayhill United 3 , Amalaws FC 1Highkands Park 0, D&G Orient 0 