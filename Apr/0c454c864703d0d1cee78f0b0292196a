ASTRID van Kesteren, voormalige Banyana Banyana goalie, het nog unfinished business met haar klubspan, Shosholoza. Die voormalige nr. 1 van Cape Town Spurs wat nog so fit soos ’n fiddle is, het aan Son gesê sy nie gaan rus voordat die Kaap twee spanne in die Hollywood Bets Nasionale Vroueliga het nie. Shosholoza het laas seisoen baie misgeloop vergeleke met sy rival Vasco Ladies, wat die treble – die liga, Coke Cup en promosie tot die na­sionale liga – verower het. Ontsenu Dit was natuurlik ook ’n bitter pil vir Shosholoza omdat daar ’n hewige rivalry én beef tussen die twee spanne is. Van Kesteren beweer dat “dirty tricks” laas seisoen teen hulle gebruik is om hulle aanslag te ontsenu toe haar span groot dinge in die liga net-net misgeloop het. Dié ma van twee is van mening dat sy steeds aangespoor is om haar loopbaan voort te sit vir minstens nog ’n seisoen. “Ek wil dit beslis another shot gee, want ek wil nog ’n Kaapse span in die nasionale liga hê,” het Van Kesteren vertel. “Boonop geniet ek my sokker en ek dink dit is baie belangrik. Ek leer ook nog baie — veral met ’n coach soos Nathan Peskin. “Ek dink ons staan ’n baie goeie kans omdat ons die kern van laas seisoen se groep behou het. “Vier van ons spelers is deur Vasco aangevra vir proewe, van wie ons net die defender Geneva Miller se dienste verloor het. Balans “Die ander drie is steeds by ons. Ons het lekker nuwe en jong bloed wat nou deurkom. Ons het ook ’n goeie balans van ervaring en jeug. “Ek dink ons staan dié seisoen ’n goeie kans,” het die voormalige nasionale doelwagter gesê.