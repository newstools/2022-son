DIE Stormers het Saterdagaand in die Cape Town Stadium weer met uitstekende spel vorendag gekom om die Ospreys van Wallis in ‘n United Rugby Championship-kragmeting met 29-13 ore aan te sit. Die linkervleuel Leolin Zas was skitterend op dreef en het vroeg in die tweede helfte die Stormers se bonuspunt-drie aangeteken. Zas, Adré Smith (slot) en Paul de Wet (skrumskakel) het in die eerste helfte drieë vir die Kaapse franchise aangeteken. Die Stormers was met die rustyd met 22-6 voor. Die besoekers van Wallis kon net nie die SA span se verdediging uitoorlê nie en moes tevrede wees met twee penalties deur die losskakel Gareth Anscombe in die eerste helfte. Laat in die tweede helfte moes die tuisspan met net 13 spelers klaarkom nadat Zas en Libbok met geel kaarte van die veld gestuur is. Anscombe het die wedstryd se eerste punte aangeteken met ‘n strafdoel en het ook met die laaste skop van die wedstryd die plaasvervanger-agterspeler Max Nagy se drie verdoel. STORMERS – Drieë: Zeolin Zas (2), Adré Smith, Paul de Wet; doelskoppe: Manie Libbok (3), strafdoel: Libbok. OSPREYS – Drie: Max Nagy; doelskop: Gareth Anscombe; strafdoele: Anscombe (2). 