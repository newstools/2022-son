DIE verligting op Tashreeq “Tassie” Morris, striker van Cape Town City, se gesig nadat hy sy duck vir die seisoen gebreek het was meer een van verligting as vreugde. Moet ook nie Morris vertel dat dit maar net van die penalty merk is nie - want enige striker sal sê dit maak nie saak hoe ’n doel aangeteken word nie. Knaende beserings en beperkte speelkans is van die redes dat die 27-jarige Morris gesukkel het om uit die blokke te kom wat doele betref. En nou met die “monkey off his back” kan die voormalige produk van die Ajax Cape Town Academy voortbou om sy goal tally te vermeerder. City pak die relegasie-bedreigde Maritzburg United vandag in die Harry Gwala Stadium en beoog om die tuisspan se relegasie-pyne te vererger. Morris kom ook te staan teen sy voormalige Ajax-spanmaats Travis Graham, Nazeer Allie en Clayton Daniels, en sal meer gretig wees om hulle ’n ding of twee te wys. Volgens Morris het City reeds ’n voordeel oor die Team of Choice wat benoude spronge maak in die 12de posisie - vier punte weg van die dropzone. “Natuurlik was dit ’n groot verligting om die eerste doel te kry,” het Morris vertel. “Ek het nie baie game-time gekry nie en dinge was nie maklik nie. Maar die vertroue is terug en die kompetisie in die span is baie hoog,” het hy verduidelik. City se coach, Eric Tinkler, én sy eienaar, John Comitis, sal dit waarskynlik nie hard opsê nie, maar is verlig omdat City weer bo sy buurspan, Stellenbosch, is.