'N MAN van Durban is gearresteer nadat hy na bewering 'n krokodil doodgeskiet het. Sy arrestasie het gekom nadat polisielede van die Hluhluwe Stock Theft Unit inligting opgevolg het. Cops en veldwagters is na Kwajobe in Huluhluwe waar hulle dele van 'n krokodil asook geraamtes van verskeie ander diere gevind het. Die ondersoek het bevind dat die krokodil op 4 April doodgeskiet is. Die cops het ook beslag gelê op 'n vuurwapen en ammunisie. Sphamandla Mhlongo (32) het op 11 April in die hof verskyn op klagte van die besit van 'n onwettige vuurwapen en ammunisie sowel as wildsvleis. Lt. kol. Nqobile Gwala, polisiewoordvoerder, sê die ondersoek het bevind dat die krokodil op 4 April doodgeskiet is. Die cops het ook beslag gelê op 'n vuurwapen en ammunisie. Mhlongo is op R500 borgtog vrygelaat en verskyn weer op 6 Mei in die hof.