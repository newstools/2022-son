DAAR word met groot belangstelling gekyk hoe Safa Cape Town se o. 19-span vanjaar in die Bayhill Premier Cup gaan vertoon. Die Paastoernooi vir o. 19-spelers begin vandag op Ericapark in Belhar en eindig Maandag met die final om die Roger Clayton Cup. Clayton, een van die founder members van die gewilde toernooi, is verlede jaar oorlede. Volgens Son se inligting was daar aanvanklik groot ontevredenheid met die samestelling van die Safa-span. Dit het glo nie die demografie van die land weerspieël nie. Dit is ’n egter ’n selected span waar proewe gehou is om die top-spelers te kry. Onttrek Aanvanklik was daar 30 spelers en dit is uitgedun na ’n groep van 20, wat in die finals sal meeding. Vier van Greenwood Athletic se spelers het hulle op die nippertjie onttrek nadat die klub van die suidelike voorstede tot die toernooi toegelaat is. Roger Fortune, wat deesdae die sweep klap by Santos, is aangewys as die Safa CT-span se manager, met Mthuthuzeli Matshabane as die afrigter. Laasgenoemde is natuurlik geen vreemdeling in sokkerkringe nie en het Dynamos FC tot glorie in die gewilde Coke Cup gelei. Die span se vooruitsigte kan óf ’n masterstroke wees of in ’n nagmerrie ontaard. Die Bayhill is mos juis die plek waar naam gemaak kan word. Hopelik kan die span dit vir al die regte redes doen.