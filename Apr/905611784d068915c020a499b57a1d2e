DIE polisie in KwaZulu-Natal het 12 mense gearresteer wat Woensdag twee sakeondernemings in Umlazi geplunder het. Dit kom nadat die premier, Sihle Zikalala, bykomende polisiebeamptes in vloedbeskadigde areas moes ontplooi na verskeie klagte van plundery. Nqobile Gwala, 'n polisiewoordvoerder, sê 'n groep gemeenskapslede het twee winkels binnegegaan en groceries en toestelle gevat. "Die polisie het vinnig by albei persele opgetree en altesaam 12 verdagtes gearresteer. Die verdagtes is op klagte van inbraak by 'n sakeperseel en besit van gesteelde eiendom gearresteer. "Sommige van die gesteelde groceries is deur die polisie teruggevind en aan die winkelbestuurder oorhandig. Die polisie het ook beslag gelê op 'n voertuig wat gebruik is in die uitvoer van die misdade ." - JacarandaFM