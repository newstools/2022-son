DIT is tyd om die jaarlikse Bayhill Premier Cup na die next level te neem. Dié jaarlikse sokkertoernooi op Erica Park in Belhar is al ’n institution oor die Paasnaweek in plaaslike sokker, maar die tyd het nou aangebreek om van die grotes van internasionale sokker Kaap toe te bring om aan dié skouspel deel te neem. En nou word daar ook nie net gepraat van enige Tom, Dick and Harry FC nie. Bring die namelekkertjies wat verdere aansien aan die toernooi sal bring en selfs meer toeskouers sal lok. Met die huidige gehalte van sokker is daar nie veel probleme nie. Maar dit het dalk nou tyd geword vir plaaslike ondersteuners om die jeugspanne van klubs soos Ajax Amsterdam, Feyenoord, Manchester United, Liverpool, AC Milan, Paris St Germain, Al Ahly, Zamelek, Raja Casablanca, Sporting Lisbon, Bayern Munich, Boca Juniors, River Plate en ander in aksie te sien. Daar is egter nog baie dinge waaraan gewerk kan word om seker te maak dié toernooi geniet internasionale aansien. Die gewilde Paastoernooi is nou al in sy 33ste jaar. Dat daar nou nog gesukkel word om ’n hoofborg te kry, is ’n skande. Daar is geen ander toernooi van sy soort op die vasteland nie. Duncan Crowie se Cape Town Spurs (voorheen Ajax CT) het Maandag die toernooi gewen met ’n vertoning wat van die PSL-spanne in die shade sou laat. Dit is nogal ’n pity dat die afrigter van Bafana Bafana, Hugo Broos, nie teenwoordig was nie. Hy sou gou agtergekom het dat hier in die vergete deel van Suid-Afrika se sokkerwêreld, die Beautiful Game beslis op ’n hoë vlak gespeel word. En dis spanne soos Greenwoord Athletic, JL Zwane, Hanover Park FC, Bayview, Bayhill en ander, wat die ball aan die rol hou. Daar was oor die ses dae ook skitterende vertonings van spanne soos Stellenbosch FC, FN Rangers, Ubuntu, Safa CT en ander. Dié plaaslike spelers verdien ook veel meer blootstelling. Waarom dié toernooi ook nie television coverage kry nie, is nog ’n saak waaraan die organiseerders dringende aandag moet skenk. Spanne soos Kaizer Chiefs en Orlando Pirates het al in die verlede hul o.19-spanne hierheen gestuur – net om met hul sterte tussen hul bene terug te keer Johannesburg toe. Dit is ook goed om te sien dat meer en meer van die legends van Suid-Afrikaanse sokker, veral in die Kaap, by dié toernooi betrokke raak. Duncan Crowie, Neven Payne, Calvin Marlin, Keith America, Boebie Solomons, Farouk Abrahams, Jeremy Wyngaardt, Shaun Bartlett, Wayne Arendse, Desiree Ellis en ander, was almal daar en het ’n rol gespeel in die sukses van dié toernooi. Ook die Fifa-skeidsregters Jerome Damon en Abdul-Basit Ebrahim was byderhand om die referees rigting te gee. Daar was ook hier en daar haakplekke met die logistics, maar soos een van die organiseerders verduidelik het, het Covid-19 en die feit dat die toernooi vir ’n paar jaar nie plaasgevind het nie, sake erg bemoeilik. “Dit is soos om van vooraf te begin,” het hy verduidelik!