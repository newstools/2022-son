’N JONG verkragtger is vandeesweek in die Wynberg-landdroshof drie lewenslange vonnisse opgelê. Mzwanele Hohlo (23) is deur Herman Hanekom van die eenheid vir gesinsgeweld, kinder- en seksuele misdrywe in Nyanga met verskeie verkragtingsake verbind. Hanekom het DNS-ontleding gebruik om ’n reeks verkragtings wat in 2017 rondom Philippi-Oos en Langa plaasgevind het, te verbind. Hohlo kon egter nie onmiddellik opgespoor word nie. Hy is eers in 2019 gearresteer toe sy destydse meisie ’n saak van aanranding teen hom geopen het. Gwala sê een van die slagoffers is twee keer verkrag en met ’n skêr in die kop gesteek. Die beskuldigde het skuld beken op alle aanklagte. -News24