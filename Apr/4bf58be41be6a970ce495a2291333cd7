SIYA Kolisi is terug in die Shark se beginspan vir môre se United Rugby Championship-kragmeting met die Lions op Kings Park in Durban. Sean Everitt, afrigter van die Sharks, het ook besluit om Reniel Hugo op slot in die beginspan in te span, met Le Roux Roets wat na die bank skuif. Kolisi is in James Venter se plek aan die kant van die skrum ingesluit. Henco Venter is ook terug in die plek van Jeandré Labuschagne. Kolisi en Venter vorm ’n nuwe lostrio saam met Phepsi Buthelezi wat op agtsteman uitdraf. Platform Die agterlyn bly onveranderd van die span wat die Dragons met 51-3 in Durban afgeransel het. Ná 14 wedstryde is die Sharks tans in die agtste posisie op die URC log met 41 punte. Die Lions (30) is tans in die twaalfde plek. Everitt het oor die game teen die Lions gesê: “Verlede week se oorwinning oor die Dragons was ’n baie goeie platform vir ons om op voort te bou. Ons wil nou graag daardie momentum voorsit. Die log is regtig belangrik op die oomblik, want daar is ’n groot geveg vir posisies in die SA Skild-kompetisie.” Anthony Volmink, Werner Kok, Ben
 Tapuai, Marius Louw, Makazole Mapimpi, Curwin Bosch, Jaden Hendrikse, 
Phepsi Buthelezi, Henco Venter, Siya Kolisi, Reniel Hugo, Gerbrandt 
Grobler, Thomas du Toit (k), Bongi Mbonambi, Ox Nche. BANK: Kerron
 van Vuuren, Ntuthuko Mchunu, Khuta Mchunu, Le Roux Roets, Jeandré 
Labuschagne, Sikhumbuzo Notshe, Grant Williams, Boeta Chamberlain.