DIE 2022-weergawe van die Saldanha Transnet Super Top-8-klubrugby- toernooi poog nie net om rugby en die prestige om die titel aan die einde van die Paasnaweek te lig nie. Dit gaan om oud-vriendskappe te hernu en waar staaltjies tot ou-nag gedeel word. Om nuwe vriendskappe te bou teen die agtergrond van die rustigheid van dié Wes-Kaapse plattelandse kusdorp. Om te help met die hernuwing en herstel van gemeenskappe wat onder geweld, misdaad en werkloosheid gebuk gaan. Dit gaan ook oor geloof waar Good Friday (geen wedstryde) met pickled fish gevier word. Ofskoon die eerste toernooi in 2018 gehou is, is dit maar met net die derde keer wat dit sal plaasvind. Ná twee jaar van die Covid-19-inperking is die spanne sowel as die toeskouers gereed om weer aan die kantlyne te bespiegel, soos sitplek-afrigters vanuit die pawiljoen passievol raad aan die afrigters uit te blaker. Wie gaan die titel wen? Die huidige champions, gasheer Saldanha, wat die titel in 2019 gewen en die 2018 champ, Roses United, is ook terug. Saldanha word vanjaar deur Cheswin Williams aangevoer. Die span verskil heelwat van die een van 2019. Daar is ook ’n nuwe coach met Travor Pieterse aan die stuur. Dis egter Crusaders, champions van die Suidwestelike Distrikte, wat kan verras. Die span wat deur Ricardo Beukes afgerig word, is gelaai met ervare en voormalige provinsiale spelers, wat onder andere Wayne Khan, Christo du Plessis, Clint Wagman en Eric Zana insluit. Al die spelers het voorheen vir die SWD-Arende uitgedraf. Die span word aangevoer deur Buran Parks, ook ’n oud-Arend-speler. In Crusaders se eerste wedstryd kom hulle teen Kuils­rivier van die Westelike Provinsie te staan. Die toernooi begin Donderdag, met die eerste wedstryd wat om 16:00 afskop. Fixtures Saterdag se wedstryde begin om 11:00. Die eindstryd is Maandag om 16:00. Alle wedstryde word regstreeks op SuperSport uitgesaai.