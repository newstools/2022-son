TERWYL Cape Town All Stars die Kaapse vlag wapper in die GladAfrika Eerste Liga, is dit sy buurspan, Cape Town Spurs, wat op sy beurt oor sy skouer moet loer om sy status te behou. Stars, wat deur Allan Freeze gebrei word, is nog sterk in die running nadat hy terug is op die wenpad met ’n sege van 2-1 teen Polokwane Dinsdag in die Athlone-stadion. Dit volg nadat Stars begin wankel het toe hy net vyf punte uit ’n moontlike 12 kon insamel.Freeze het ook die voormalige Milano United-striker, Leshvin Stoffels, se dienste bekom om sy span nog slaankrag op aanval te gee. Met vyf wedstryde oor, is die vierde geplaasde Stars goed op dreef. Sy ervare striker – Eleazar Rodgers wat tans bank warm sit, reken hulle is gefokus op een game op ’n tyd. “Niemand het verwag dat ons in die posisie sou wees nie,” verduidelik Rodgers. “Ons moet net seker maak dat ons positiewe results in ons oorblywende wedstryde insamel. “Ons staan nog kans om die liga te wen, indien nie, is daar ook nog die playoffs. Dis crunch time,” het die veteraan-striker bygevoeg. Intussen sal Shaun Bartlett se Spurs-span verseker dat hulle nie fokus verloor in die laaste vyf wedstryde nie. Die span van Parow is tans 11de, sewe punte weg van die drop zone. Spurs behoort veilig te wees en sy status te behou, maar hy sal werk moet insit om dit te verdien.Geskiedenis bewys dat die liga jou gou onder kan kry en dat jy nie op jou louere moet rus nie. 