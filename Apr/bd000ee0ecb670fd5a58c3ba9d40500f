MANCHESTER City het Saterdag gewys dat hy nie maklik die Engelse Premierliga-titel gaan afstaan nie. Pep Guardiola (bestuurder) se span het Saterdag weer die top-posisie by Liverpool oorgeneem, nadat Jürgen Klopp se Reds vroeër die dag die eerste plek ingeneem het. Die Cityzens het Burnley met 2-0 geklop, nadat Liverpool met dieselfde telling met Watford afgereken het om verby City te beweeg. Dié twee top-spanne is besig om mekaar behoorlik op hul tone te hou, met Man City wat nou weer een punt voor is op die punteleer. Liverpool se doele op Anfield is aangeteken deur Diogo Jota en Fabinho. Die tuisspan was nie op sy beste nie en kon eers net voor die einde die tweede doel van die penalty spot aanteken. Liverpool het met dié sege die top-plek by City oorgeneem, maar Guardiola se span het met mening teruggekap en weer die dag as die voorloper te eindig. City het vroeg op Turf Moor die oorhand oor Burnley gekry met ‘n doel deur Kevin du Bruyne. Ilkay Gündogan het die voorloper se tweede doel aangeteken. Die spanne kom volgende weer teen mekaar te staan in een van die belangrikste wedstryde van die seisoen. Die groot verrassing Saterdag was toe Chelsea op sy tuisveld, Stamford Bridge, deur Brentford met 4-1 verniel is. Die Blues het in dié stryd eerste sukses behaal toe Antonio Rüdiger in die kol was. Doele deur Vitaly Janelt (2), Christian Eriksen en Yoane Wissa het die Blues gesink. Ander uitslae: