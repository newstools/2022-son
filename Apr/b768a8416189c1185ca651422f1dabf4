DIE polisie in Limpopo ondersoek 'n dubbele moord, huisroof en brandstigting nadat 'n bejaarde egapaar vermoor en hul plaashuis aan die brandgesteek is. Die aanval het Woensdagmiddag op 'n plaas by Levubu, buite Thohoyandou, plaasgevind. Volgens lt. kol Malesela Ledwaba, 'n polisiewoordvoerder, word beweer dat die 74-jarige boer en sy vrou binne hul huis aangerand is voordat dit geplunder is. Ledwaba sê twee verdagtes is gesien vlug in die boer se voertuig vol gesteelde goedere. Hy sê toe die polisie op die toneel aankom, was die plaashuis in ligte laaie gevind. Die slagoffers is onherkenbaar verbrand. Hy sê volgens hul voorlopige ondersoek het 'n verbyganger twee vreemdelinge opgemerk wat op die perseel ronddwaal en toe hulle in die boer se voertuig vlug, is hulle op een of ander manier versteur en het te voet van die toneel gevlug. Vuurwapens is ook uit die egpaar se huis gesteel. - Algoafm