GEÏNSPIREER deur die heldedade wat Suid-Afrika se grootste vryheidsvegters tot nog toe opgelewer het, gaan die Retail Capital Langa-atletiekklub Woensdagoggend 27 April op Vryheidsdag die Run for Freedom 10 km-wedloop vir die eerste keer aanbied. Volgens Aubrey Isaacs, die organiseerder van die wedloop, gaan die wedloop veral opgedra word aan die wyle bishop Desmond Tutu. Die wedloop, wat deur strate van die stad die oudste township gehardloop gaan word, vier ook die 99ste herdenking van die gemeenskap van Langa. Isaacs sê: “Ons wil deur die Run for Freedom die wyle Desmond Tutu en sy stryd vir vryheid vier deur ’n veilige ruimte te skep om in een van die oudste townships in Suid-Afrika te hardloop. “Ons wil Tutu se voorbeeld volg en sy woorde ‘My menswees is met joune verbind, want ons kan net saam mens wees’ uitleef. “Al die deelnemers sal ook verby die huis van die legendariese sangeres Brenda Fassie se huis by Makana-sirkel en ander geskiedkundige landmerke hardloop. Dit is ’n geleentheid wat nie misgeloop kan word nie,” het Isaacs bygevoeg Benewens die 10km #Run4Freedom-wedloop wat 07:15 by Langa-sportstadion in Bitterhout-laan begin, is daar ook die opsie van ’n 6 km-pretdraf. Aanlyn inskrywings het reeds gesluit, maar deelnemers kan nog op die oggend van die wedloop van 05:00 tot 07:00 by die lokaal registreer. Vir atlete wat aan klubs behoort, kos die 10 km R80. Juniors betaal R40. Seniors wat nie aan klubs behoort nie, betaal R120, terwyl juniors R75 sal moet opdok. Volwassenes betaal R30 vir die 6 km-draf. Vir kinders kos dit net R20. 