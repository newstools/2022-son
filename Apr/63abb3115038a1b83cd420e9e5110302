CAPE of Good Hope SPCA loof R6 000 uit vir mense wat inligting kan gee van ’n man wat sadistiese seksdade met ’n bok-ooi gepleeg het. Die voorval het op Sondag 3 April tussen 02:10 en 02:33 in Du Noon, Kaapstad, gebeur. Die SPCA het CCTV footage van die afskuwelike voorval. Jaco Pieterse, ’n woordvoerder van die SPCA, sê die inhoud is te vreeslik en wreed om te beskryf. Hulle volg steeds leidrade op en die man kan binnekort gearresteer word. Daar word vermoed die man het oor ’n kraalmuur geklim en seksdade met ’n swanger bok-ooi gepleeg. Hy het gesê hy kan nie glo dat enigiemand so iets kan aanvang nie. Die bok is dieselfde dag na ’n veearts gebring, waar sy ondersoek en behandel is. Die SPCA het eers R5 000 uitgeloof vir inligting, maar die bedrag is intussen tot R6 000 verhoog. Spaza-winkels Inspekteurs van die SPCA het met die gemeenskap in Du Noon gepraat en foto’s van die man gewys, ingeval iemand hom sou herken. Spaza-winkels is ook besoek om die gemeenskap van die voorval bewus te maak. Enige iemand wat inligting het wat tot die arrestasie en vervolging van die oortreder sal lei, sal die beloning kry.