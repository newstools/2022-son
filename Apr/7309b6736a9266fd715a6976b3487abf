VERSKEIE mense is Woensdagoggend beseer toe 'n ligte motorvoertuig en 'n taxi gebots het. Die ongeluk het op die M7 op die hoek van Jakes Gerwel-rylaan en Denneboomlaan in Thornton plaasgevind. Volgens 'n ER24-woordvoerder, Ineke Huyssteen, het die paramedici en brand- en reddingsdienste om 07:00 by die toneel opgedaag. Hulle moes gespesialiseerde toerusting gebruik om die vrou uit die voertuig uit te kry. Nadat sy uitgehaal is, het sy behandeling deur middel van gevorderde lewensondersteuning ontvang. Sy is toe na die hospitaal gehaas vir verder mediese aandag. Nege pasiënte van die taxi het beserings opgedoen. Die beserings wissel tussen lig tot ernstig. Die pasiënte het aanvanklike behandeling op die toneel ontvang voordat hulle by verskeie hospitale opgeneem is vir verder mediese aandag, sê Huyssteen verder. Die oorsaak van die ongeluk is nie aan ER24 se paramedici bekend nie, maar die local owerhede was op die toneel.