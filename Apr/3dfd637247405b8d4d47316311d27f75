HET jy jou kookmojo gevind en wil dit met die wêreld deel? Nou’s jou kans, want My Kitchen Rules South Africa (MKRSA) is terug vir ’n vierde reeks, en M-Net soek die talentvolste duo’s om die potte te laat kook. Die judges, die sjef David Higgs en die bekroonde kunstenaar, kok, kitaarspeler en sanger J’Something is gereed om jou geregte te beoordeel vir reeks 4, waarvan die première in September vanjaar te sien sal wees. Jy wonder natuurlik hoe jy kan inskryf, nè? Daar is ’n aanlyn aansoekvorm wat jy invul en dan moet jy ’n video stuur van jou en jou spanmaat waar julle jul beste gereg voor sit. Inskrywings sluit op Sondag 8 Mei. Die beste MKRSA-spanne het ’n voorafbestaande en sterk verhouding – of jy maats, partners of familie is. Albei spanmaats moet op 30 April 18 jaar of ouer wees. Die wenners van die MKRSA-kroon sal — nes reeks 3 se wenners, Izak en Wessel — R1 miljoen ryker wees.