LEDE van die polisie se spesiale taakmag het Maandagoggend by 'n supermark in KwaZulu-Natal ingestorm om 10 personeellede te red wat deur aanvallers gyselaar gehou is. Die gyselaarsdrama het begin kort nadat die bestuurder en personeel aangeval is nadat hulle die supermark in Sundumbili, noord van Durban, oopgesluit het. Die aanvallers het hulle binne die perseel geneem en gyselaar gehou. Brig. Jay Naicker, polisiewoordvoerder, sÃª die ses aanvallers was met jaggewere en pistole gewapen. "Sewe personeellede was in 'n koue stoor toegesluit. Hulle het hulself bevry en het ontsnap met die polisie se aankoms." Die personeellede is agterna vir hipotermie behandel. - News24