KORT nadat die laaste produksie by die Klein Karoo Nasionale Kunstefees (KKNK) hul staande toejuiging ontvang het, is die benoemings vir vanjaar se KKNK Kanna’s bekend gemaak. Die briljante teaterstuk Die Halwe Huis met Oudtshoorn se eie Marlo Minnaar, deur Lee-Ann van Rooi en Ricardo Arendse, spog met drie benoemings. Waaronder Marlo vir beste akteur, Ricardo vir uitnemende literêre bydrae en beste debuutwerk. Ek, Anna van Wyk het met tien, die meeste benoemings. Onder die benoemings is Carlo Daniels, Wilhelm van der Walt, Geon Nel en Albert Pretorius almal as beste manlike byspeler benoem met Renè Cloete as beste vroulike byspeler. Die veteraan aktrise Antoinette Kellermann is vir die oerkluts kwyt as beste aktrise benoem saam met nog ’n veteraan Anna-Mart van der Merwe vir haar vertolking in Terminaal 3. Van der Merwe se mede-aktrise Carla Smith en Tinarie van Wyk Loots van Ek, Anna van Wyk, is ook benoem. Saam met Marlo in die kategorie vir beste akteur is Wessel Pretorius (Kiss of the Spiderwoman), Stian Bam (Terminaal 3) en Edwin van der Walt (Terminaal 3) benoem. Die Kanna’s gee erkenning aan produksies by die KKNK.