DIE ANC in die Wes-Kaapse wetgewer meen premier, Alan Winde, se nuwe minister van onderwys, David Maynier, moet vergeet van sy party se denkwyse. Khalid Sayed, ANC-woordvoerder vir onderwys in die provinsie, sê "Met die aanstelling gaan Winde voort met die tradisie om LURe aan te stel wat nie in voeling is met die onderwysuitdagings op die grond nie. Soos wat die geval was met Donald Grant en Debbie Schafer." Die stelling kom met Maynier wat van sy huidige pos as provinsiale minister van finansies en ekonomiese geleenthede op 15 Mei sal skuif na die van die Wes-Kaapse minister van onderwys. Khalid Sayed, ANC-woordvoerder vir onderwys in die provinsie, sê hy hoop dat Maynier met sy agtergrond in die finansies-portefeulje die "stelselmatige bestuursuitdagings" by die Wes-Kaapse onderwysdepartement sal takel. "Gegewe die ongelyke aard van onderwys in die provinsie hoop ons dat hy  (Maynier) nie in die DA se sienswyse vasgevang sal wees in sy nuwe rol nie, want dit sal 'n verwoestende effek op ons jeug se toekoms het." Volgens Sayed moet Maynier as 'n saak van dringendheid met voormalige model-C-skole kontak maak, om dit te oorweeg om die klasgrootte te vermeerder. Dit is om plek vir meer leerders te maak. Winde het Vrydag tydens 'n perskonferensie aangekondig dat die huidige DA-hoofsweep, Mireille Wenger, by Maynier sal oorneem. Hierdie is maar twee van die vyf veranderinge wat Winde aangekondig het. Winde het ook die vakante pos van gemeenskapsveiligheid gevul met die aanstelling van Reagen Allen as Wes-Kaapse minister van gemeenskapsveiligheid en polisie-oorsig. Intussen is die portefeuljes van twee ander ministers aangepas. Tertius Simmers sal voortaaan die provinsiale minister van infrastruktuur wees. Sy ministerie sal insluit behuising en komponente van vervoer en openbare werke. Die Wes-Kaapse departement van vervoer is herdoop na die departement van mobility met Daylin Mitchell as die politieke hoof.