’N MAN is Saterdagaand dood in ’n tref-en-trap-voorval by die Polkadraai- en Vlaeberg-weg-kruising in Stellenbosch. Die ER24-nooddienste het om 20:15 op die toneel afgekom. Die liggaam van ’n man is in die middel van die pad gevind. Medici het die man ondersoek en gevind hy het reeds aan sy talle beserings beswyk. Daar kon ongelukkig niks meer vir hom gedoen word nie.  Die voertuig wat die man getref het, is nie op die toneel gevind nie. 