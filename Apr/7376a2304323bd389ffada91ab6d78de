LIVERPOOL gaan nie soos Manchester United dit waag om ’n peperduur speler te koop wat heel moontlik kan flop nie. Daarom het Jürgen Klopp, manager van die Reds, dadelik gerugte in die kiem gesmoor dat die Anfield-klub in Borrusia Dortmund se Erling Haaland belangstel. Haaland (21) gaan Dortmund aan die einde van die huidige seisoen verlaat en is op soek na ’n nuwe klub. Die span wat in sy dienste belang stel, sal egter $82 mil opdok. Hieroor het Klopp op ’n vraag oor Haaland ná Dinsdag se Champions League-wedstryd gesê: “Ons sal nie eers naby daaraan gaan nie. “Die bedrae wat genoem word, is mal. “Ons het niks daarmee uit te waai nie. Daar is nie ’n kans nie. “Dit is iets waarmee ek niks te doen wil hê nie. Dit is glad nie lekker nie.” In sy twee en ’n half jaar by Dortmund het Haaland kwaai naam gemaak. Hy het laas seisoen 27 doele in 28 Bundesliga-wedstryde aangeteken.