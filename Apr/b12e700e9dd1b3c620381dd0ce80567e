DANIE “Dok” Craven se legacy by die rugbyryk-stadion is definitief besig om te verdwyn met nuwe “geskiedenis” wat gemaak word. Dit is ook duidelik die sokkergode van die beautiful game is nou die nuwe baas van dié plaas. Steve Barker, coach van Stellenbosch FC, het ook Saterdag se Premierliga-wedstryd teen Kaizer Chiefs as ’n “historiese” oomblik beskryf. Dit is ook die eerste tuisstryd waar Stellies sy fans terug in die stadion sal hê nadat alle Covid-19-protokolle gelig is. “Sekerlik werk die hele klub en spelers elke dag hard op die oefenveld,” vertel Barker. Promosie “Jy is ’n entertainer en jy wil dit wys. Voor ons promosie gewen het, het ons in die Idas Valley Stadium gespeel waar ons baie ondersteuning gehad het. “Ek dink dit het ’n groot deel gespeel in ons sukses om promosie te wen. In die PSL het ons die venue geskuif na die Danie Craven. Dit het ooreengestem met fans wat nie toegelaat word nie. “So, ja, ’n historiese oomblik vir die klub en histories vir die dorp om ’n span soos Kaizer Chiefs te speel met fans wat kyk. “So, ons hoop sommer baie fans kom om die boys te ondersteun en om ’n positiewe wedstryduitslag te bekom,” aldus Barker. Barker is bewus hulle kan nie vasgevang word in die opwinding en euphoria van die Amakhosi se besoek nie. Dit is omdat hulle die vorige verloor (0-1) teen Chippa United sal moet uitwis om hul doelwitte te bereik.