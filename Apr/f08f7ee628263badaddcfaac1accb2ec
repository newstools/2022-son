ENGELAND se krieketraad is op soek na twee hoofafrigters. Een vir Engeland se sukkelende toetskrieketspan, en een om voort te bou op die Three Lions se sukses in die korter weergawes. Gary Kirsten, voormalige aanvangskolwer van Suid-Afrika en voormalige coach van die Proteas, is volgens Sport24 een van die gunstelinge om beheer van die toetsspan oor te neem. Kirsten operate nou al ’n geruime tyd agter die skerms, waar hy hoofsaaklik in die Kaap besig is met sy stigting se bedrywighede. Dié stigting doen werk in agtergeblewe gemeenskappe in die Kaap en probeer ook om krieket-talent te ontwikkel. Daar moet ook nie vergeet word dat Kirsten voorheen die Indiese krieketspan afgerig het nie, en in 2011 tot die World Cup-titel in die eendag-weergawe gelei het. Gehoop Hy het daarna sy geliefde Proteas begin afrig en hulle tot groot sukses in die toets-formaat gehelp, voor ’n skielike besluit om weg te stap. Daar is gehoop dat Kirsten dalk eendag sou terugkeer om die Proteas te coach. Die omstredenheid by Krieket Suid-Afrika (KSA) sal egter verskeie top-breiers afskrik om hier te werk. Die Proteas toer ook later vanjaar na Engeland om in ’n eendag-, T20- en toetsreeks in die Verenigde Koninkryk te speel. Dié toer begin in Julie met ’n eendagreeks van drie wedstryde. Daar word ook drie T20-wedstryde gespeel. Die toetsreeks van drie wedstryde begin in Augustus.