ALLISTER Theys, coach van die Kaapse Skiereiland Universiteit vir Tegnologie (CPUT), sal vandag dié rugbyspan weer na die Varsity Shield se groot dans wil lei. Die Tekkies kom vandag in die halfeindronde van dié kompetisie teen die UKZN Impi’s te staan. Die halfeindstryde word in die Davidson Stadium van Fort Hare-Universiteit in Alice beslis. Thys, ’n up and coming breier, het verlede seisoen die Tekkies tot die Varsity Shield-titel afgerig en kan met nog sukses ’n ryker toekoms vir hom uitstippel. Kans Hy en sy span staan op die drumpel van ’n tweede agtereenvolgende eindstryd en kans op ’n derde titel. Ricky Petersen, deesdae hulpafrigter by Udubs, het in 2019 die span tot die Varsity Shield afgerig. Die wedstryd, wat om 17:00 begin, is eintlik ’n wraak-stryd nadat die Impi’s die Tekkies verras het toe hulle in CPUT se eie jaart die Kapenaars met 20-18 in die liga geklop het. Maar nou is dit ’n ander storie, want ’n plek in die eindstryd sowel as trots is op die spel vir die Kapenaars. Sedert CPUT aan die Varsity Shield begin deelneem het, het hy 2017 sowel as in 2018 onder die drie spanne onderaan die punteleer geëindig. In die ander halfeindstryd kom die WSU All Blacks-span teen die span van Fort Hare te staan. 