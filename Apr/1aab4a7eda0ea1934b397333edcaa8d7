SWELLENDAM. – Skoliere moet nou bewus gemaak word van die gevare van ernstige misdade in die land. Son het al in die verlede hope keer berig hoe jong kinders hulself om die lewe bring as gevolg van bullying. Die departement van korrektiewe dienste, in samewerking met die plaaslike polisie, het die inisiatief geneem om skole in hul omgewing bewus te maak van ernstige misdrywe, asook boeliery wat by skole aangaan. Son het ook verlede week berig van die veldtog wat die WKOD hieroor geloods het met die belofte dat die boodskap regdeur die provinsie gestuur sal word. Fokus Volgens een van die organiseerders, Edlyn Willemse, het hul departement met die plaaslike en Heidelberg-polisie koppe bymekaar gesit om die issue aan te vat. “Ons het ons fokus op skole in die omgewing geplaas om kinders bewus te maak van misdaad in die land, en hoe om dit te voorkom,” sê Willemse. Volgens Willemse het hulle verlede week met hul veldtog by ses skole in die kontrei afgeskop. Sy sê dis die eerste keer dat hulle skole besoek juis om die misdaad-kwessie met leerders te bespreek. Volgens Willemse is dit in die koppe van kinders gedrill om nie by misdaad betrokke te raak nie. “Ons het klem gelê op bully by skole en watter impak dit op onskuldige kinders het.” Baie kinders was emosioneel tydens toesprake en is kans gegun om vrae te vra. Die gasspreker by elke skool was ’n inmate wat ’n voormalige cop is. Hy het sy storie met die leerders gedeel. In sy toespraak het hy aan die kinders genoem dat selfs mense in uniform agter tralies kan beland. Hy sê misdaad is beslis nie die moeite werd nie en het sy hele lewe opgemors. Ná die toesprake het die polisie op die skoolterreine rondgesnuffel en op dwelms afgekom. Daar is met die kinders gepraat om afstand van die dwelms te doen. Volgens Willemse sal daar met die betrokke kinders se ouers gepraat word om meer betrokke by hul kinders te raak en die probleem te pak. Skole in die Boland kan die hoof van Gemkor in Swellendam gerus by 028 514 3544 skakel vir soortgelyke besoeke aan hul skole.