’N MA is dood en haar dogter in die hospitaal opgeneem nadat ’n bestuurder, wat besig was om te dice, in hulle gery het. Martha Adriaanse (65) en haar dogter, Meagan (25), was Saterdagmiddag op pad winkel toe om vleis en groente te gaan koop toe die ongeluk in Scottsdene, Kraaifontein, gebeur het. Martha se man, Billy Adriaanse, vertel CCTV footage het vasgevang hoe een van die karre, ’n Toyota, in sy vrou en dogter vasry. Daarna het hy die pad gevat saam met twee van die ander karre wat saam ge-dice het. Billy vertel: “Ek was die middag by my neef. Toe ek op pad huis toe is, het ek ’n oproep ontvang om weer terug te draai. Ek is gesê ek moet na die skool se kant toe kom waar die ongeluk plaasgevind het. “Ek het gewonder hoekom ek daarheen moes gaan en wat ek by die skool moes maak. “Toe ek nader kom, het hulle my gesê daar was ’n ongeluk en my vrou en dogter was betrokke.” Lees die volledige artikel Dinsdag 12 April in SON. 