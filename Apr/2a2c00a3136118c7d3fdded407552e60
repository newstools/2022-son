DIE borgtogaansoek van 27 mans wat van paspoortbedrog aankla is, is tot Dinsdag in die Krugersdorp-landdroshof uitgestel. Die uitstel is om tyd te gee vir die ondersoekbeampte om sy voorlegging aan die hof te maak. Die groep is glo deel van ’n sindikaat wat na bewering saam met amptenare van binnelandse sake gewerk het om op bedrieglike wyse Suid-Afrikaanse paspoorte aan buitelandse burgers uit te reik teen ’n koste van R40 000 elk. Onder diegene by die hof was die leier van ActionSA, Herman Mashaba. Hy het aan ondersteuners buite die hof gesê: "Die verrotting by binnelandse sake begin van bo af. "Die probleem is nie by die buitelanders nie. Ons het senior ministers in die regering gehad wat verantwoordelik is vir die skep van die probleem." Hy het ook genoem dat daar dalk gevind gaan word dat 'n senior politkus ook betrokke is. "Ons het gesien toe Malusi Gigaba (voormalige minister van binnelandse sake) die Guptas met Suid-Afrikaanse paspoorte gehelp het. "Laat ons ook nie vergeet van die speaker van die parlement, Nosiviwe Mapisa-Nqakula, toe sy minister van verdediging was en na bewering betrokke was by mensehandel met behulp van staatshulpbronne," het Mashaba bygevoeg.  – SABCNuus