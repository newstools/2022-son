DIE “Savage”-rapper Megan Thee Stallion het uiteindelik haar mond gerek oor die 2020-skietery. Dít in ’n onderhoud met Gayle King in CBS This Morning. In dié onderhoud vertel die musikant Tory Lanez het haar in die voet geskiet. Megan het huilerig haar weer­gawe daarvan vertel. Sy en haar eks-bestie Kelsea Harris het saam met Tory huis toe gery van Kylie Jenner se swembadpartytjie af. Dis toe dat ’n stryery in die kar uitgebreek het. Polisiewreedheid Sy het uit die kar geklim toe Tory uit die venster skree: “Dance, bitch.” Dít voordat hy sommer net op haar begin skiet het. Tory het haar $1 miljoen, sowat R16 miljoen, aangebied om nie ’n saak teen hom te maak nie. Megan het huil-huil vertel sy het daardie aand gelieg, want sy was bang vir polisiewreedheid. Tory is later in 2020 gearresteer en het al die bewerings ontken. Die hofsaak sal in September hierdie jaar voortgaan.