DIE voormalige Destiny’s Child-lid Kelly Rowland het Sondag teruggereis huis toe ná ’n warrelwind-reis na Mzansi. Rowland het Saterdag foto’s en video’s van haar besoek op sosiale media gedeel. Nadat sy ’n week in die land deurgebring het, het sy gesê: “Ek het my hart in SA gelos,” en bygevoeg sy kan nie wag om terug te kom nie. Onder die foto’s en video’s het Rowland ’n kiekie gedeel met Wandile Mabaso, hoofsjef by die fyn-eet-restaurant in Johannesburg, Les Créatifs. Nog herinneringe aan die reis is ’n video waarin sy die plaaslike danskoreograaf en akteur Bontle Modiselle prys. “Hierdie briljante, eerlike, outentieke, bruin Suid-Afrikaanse skoonheid het my net die wonderlikste dansles van my lewe gegee,” sê Rowland vir die kamera voordat sy Modiselle toelaat om haarself voor te stel. Rowland het op Saterdag 9 April onthul dat sy iewers heen op pad was waarna sy Donderdag bekend gemaak het haar bestemming is SA.