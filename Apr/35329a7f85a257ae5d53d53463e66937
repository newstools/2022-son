TIGER Woods het sy merkwaardige terugkeer na die Masters as een van die grootste prestasies van sy loopbaan beskryf. Die 15-malige Major-wenner het Sondag ’n finale ronde van 78, 13 houe oor baansyfer, aangeteken ná die vierde en laaste ronde by Augusta National. “Om nie die byeenkoms te wen nie, ja,” het Woods gesê toe hy gevra is of die vertoning onder sy beste gerank is. “Ja, sonder twyfel.” Woods was 14 maande verwyder weens ’n motorongeluk wat hom so erg beseer het, hy was bang hy sou sy regterbeen verloor. Hy het nie die naweek vir ’n sesde groen baadjie uitgedaag nie. Sy back-to-back tellings van 78 Saterdag en Sondag was sy hoogste rondes ooit by die Masters. Hy was 47ste toe hy van die baan gestap het om die applous van die skare te ontvang. Dit is sy swakste finish by ’n Masters-toernooi, behalwe toe hy die cut gemis het toe hy ’n amateur was. Volgens die 46-jarige Amerikaner was sy terugkeer by Augusta nooit oor nommers nie. “Ek dink nie mense verstaan ??regtig nie,” het Woods gesê oor die moeisame en steeds voortgaande rehabilitasie van sy onderste regterbeen. Dié is chirurgies herstel met stokke, penne en plate. “Die mense wat na aan my is, verstaan. Hulle het dit gesien. Van die spelers wat na aan my is, het dit gesien en van die foto’s en die dinge gesien wat ek moes verduur,” aldus Woods. Hy het nog nie in ’n Masters-toernooi gespeel sedert 2020 toe dit weens Covid-19 na November in daai jaar geskuif is nie. – AP