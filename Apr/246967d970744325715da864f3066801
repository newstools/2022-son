DIE Stormers is op soek na ’n sewende agtereenvolgende wen op hul tuisveld wanneer hulle die Glasgow Warriors in Kaapstad-stadion pak. Dié kragmeting word Vrydag 19:00 beslis en word op SuperSport Rugby (211) uitgesaai. John Dobson het Donderdag sy span vir dié kragmeting met die Skotse besoekers bekend gemaak. Deon Fourie (losvoorspeler) mis uit weens ’n besering. Junior Pokomela sal in Fourie se nr.6-trui uitdraf. Dan maak Salmaan Moerat (slot) as plaasvervanger sy terugkeer, soos Son in Donderdag se koerant voorspel het. Kaartjies om Vrydag se wedstryd by te woon kos R50 en kan deur Ticketpros se webtuiste aangekoop word. Die Stormers se span:15 Damian Willemse, 14 Seabelo Senatla, 13 Ruhan Nel, 12 Rikus Pretorius, 11 Leolin Zas, 10 Manie Libbok, 9 Herschel Jantjies, 8 Evan Roos, 7 Hacjivah Dayimani, 6 Junior Pokomela, 5 Marvin Orie, 4 Adre Smith, 3 Frans Malherbe, 2 Scarra Ntubeni, 1 Steven Kitshoff (k). BANK: 16 JJ Kotze, 17 Ali Vermaak, 18 Brok Harris, 19 Salmaan Moerat, 20 Ben-Jason Dixon, 21 Nama Xaba, 22 Paul de Wet, 23 Warrick Gelant. 