LET’S face it, die Bayhill Cup Paas-toernooi sal nooit weer dieselfde wees nie. En nou verwys ek nie noodwendig na die toernooi post die Covid-19-pandemie met sy protokolle en reëls nie, maar die feit dat een van sy founder members, Roger Clayton, se stem vir ewig stil is. Dit het die organiseerders laat besluit om die wennerstrofee na hom te noem — dis beslis ’n gepaste manier om Clayton se legacy te gedenk. Clayton, wat in September verlede jaar oorlede is, was een van stigters­lede toe die toernooi in 1989 op die been gebring is. Hy was instrumenteel daarin om te verseker dat dit die flagship event op die sokker-kalender word. Kyk, daar is geen twyfel dat Clayton se afwesigheid ’n massiewe leemte laat by almal wat met die Paas-toernooi vertroud is nie — van die fans tot selfs die media. Vir my was Clayton die spreekwoordelike “go-to man” vir enige navrae oor ’n besonderse wedstryd of speler. En as hy jou nie dadelik kon antwoord nie, kon jy verseker wees die regte inligting sal aan jou verskaf word, soon­er rather than later. Clayton was een van die individue wat gepreek het oor die belangrike rol wat die media speel. Hy was ook iemand wat verstaan het wat die waarde en impak van die media is. Belangriker, hy was iemand wat almal, ongeag jou status in die lewe, met die nodige respek behandel het. En dís waarom ek pleit dat ons Clayton nie net onthou deur ’n trofee nie, maar om sy morele waardes uit te leef — nie net by die toernooi nie, maar oral.