CAPE Town City moes gister eers ’n agterstand uitwis om ’n baie raar klubprestasie te vermag. Die Citizens moes diep delf teen een van hul bogeyspanne, Baroka FC, om uiteindelik met 5-1 in die Cape Town Stadium te wen. Dit is die eerste keer in ’n baie lang ruk dat City drie seges agtereenvolgens kon vermag. Dit is nadat coach Eric Tinkler se troepe Sekhu­khune United en Marumo Gallants ook ore aangesit het in die Kaap. Tinkler, wat baie tevrede sal wees met die momentum, sal ook die eerste wees om te herken dat dit ’n baie eienaardige wedstryd was. Die stryd het alles opgedis, insluitend baie doele, penalties en twee rooi kaarte. Dit was ook ’n wedstryd van twee helftes nadat die besoekers met 1-0 voorgeloop het met die rustyd ná Dan Ndlovu se ope­ninsgdoel ná die halfuurmerk. City het nie lank ná die rustyd gevat om gelyk te trek nie. Khanyisa Mayo, en twee blitsdoele deur Mduduzi Mdatsene het die wind uit Baroka se seile geruk. Craig Martin moes ook sy naam op die telbord gekry het maar sy afronding was power. Martin het wel later opgemaak vir sy mislukte poging. Om sake af te rond, het City se Tashreeq Morris van die penalty spot sukses behaal. Albei spanne het die wedstryd met net 10 spelers afgesluit.