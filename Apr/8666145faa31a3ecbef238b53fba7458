Die Valke het Vrydag op groot hoeveelheid vervalste waspoeier by 'n vervaardigingsfasiliteit in Springs, Gauteng, beslag gelê. Lt.kol Philani Nkwalase, ‘n polisiewoordvoerder van die Valke, sê ‘n groot hoeveelheid grondstowwe, insluitend ‘n industriële sifmasjien, ongemerkte waspoeier, vervalste trademarks met bekende handelsmerke van verskeie eienaars, sodium, gevulde en leë emmers en elektroniese skale is alles gevind en beslag gelê vir verdere ondersoek. Nkwalase sê die gesamentlike waarde van die goedere waarop beslag gelê is, is nog nie vasgestel nie. Hy se ’n 42-jarige verdagte is in hegtenis geneem en kriminele en siviele prosesse is aan die gang. – News24