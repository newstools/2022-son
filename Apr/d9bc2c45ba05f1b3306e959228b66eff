KYKNET vra vreeslik jammer dat die Storiefilm Dolla nie moreaand om 20:00 gaan wys soos voorheen beloof nie “Dit gaan beslis in ’n later stadium op die kassie wees. Ons sal die nuwe datum so gou moontlik aan kykers bekend maak.” Die kykNET-storiefilm Dolla vertel die pragtige storie van ’n ma se liefde vir haar dogter. Die aktrise Robyn Rossouw, wat oorspronklik van Kimberley is, stel ons voor aan haar karakter in die fliek. “Ek speel Dolla Fortuin. Sy is 18, en sy gaan deur al die emosies van ’n tiener. Sy’s ’n only child, gefokus op haar familie, skoolwerk en sport. “Maar haar eintlike droom is om aan pageants deel te neem en dit is iets wat impossible is weens insecurities en die ‘ideal’ tipe wat sy constantly sien.” Robyn, wat ook groot geword het met ’n enkelma, vertel dat sy baie met haar karakter in gemeen het. “Ek het grootgeword as ’n enkelkind met ’n enkelma, my ouma en my oom. So, ek was altyd die jongste in social settings. “My ma en ouma was/is onderwysers, so daar was altyd ’n groot fokus op education, maar ek het ook die freedom gehad om cultural dinge te doen, soos om te sing en te dans en daarin te invest. Bang “Soos Dolla, het ek actually ook aan baie pageants deelgeneem op skool, maar nooit ver gekom nie. Ek dink my confidence was maar altyd laag en die insecurities het my opgevreet.” Dolla gaan oor ’n meisie wat drome het, maar te bang en insecure is om iets te doen daaroor. Maar met die hulp van haar close-knit familie, haar ma en Ma’ Thems, sien ons ’n constant encouraging nature en liefde despite hul eie groot probleme waarmee hulle sukkel, wat dalk alles vir haar kan verander. Robyn vertel Dolla is ’n all-rounder movie. “Jy gaan happy wees, trots wees, ’n bietjie lag en ’n bietjie emosioneel wees. “ ’n Goeie movie vir ’n Saterdagaand.”