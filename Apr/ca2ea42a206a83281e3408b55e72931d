MET net 16 dae oor van die sensusopname in die land doen premier Alan Winde ’n beroep op inwoners om hieraan deel te neem. Die sensusopname se deadline is nou verskuif na 14 Mei in die Wes-Kaap. Winde sê dis baie belangrik dat elke inwoner in die provinsie hieraan moet deelneem. Hy sê tans is slegs 58% van die inwoners wel in die sensus opgeneem. Indiens sensusopnemers nog nie in jou gemeenskap uitgekom het nie kan dit ook online gedoen word. Winde benadruk: “Indien inwoners nie hieraan gaan deelneem nie gaan dit die provinsie benadeel. Die opname word gedoen sodat daar nasionaal beplanning gedoen kan word ten opsigte van beskikbaarheid van skole, mediese fasiliteite asook publieke infrastruktuur.” Online: https://getcounted.statssa.gov.za; of kontak die sensus call centre by 0800 110 248 of email census2022@statssa.gov.za.