Die departement van gesondheid in die Wes-Kaap het aangedui mense kan steeds uit eie wil maskers dra. Dr. Saadiq Kariem, hoof van die Covid-19-ondersoekspan, sê dit sluit in mense met verkouesimptome, kroniese kondisies asook bejaardes. Volgens Kariem is dit ook beter om maskers te dra as jy in ‘n groep of in ‘n plek is waar die ventilasie swak is. Hy het beklemton inenting bied nog die beste beskerming teen erge siekte en die dood. Kariem sê: “Ons weet Covid is nog nie weg nie, mar ons moet leer om daarmee saam te lewe en inenting is een vna die maniere om veilig met Covid te lewe.”