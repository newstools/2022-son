'N 50-JARIGE onderwyser van Mosselbaai is uit op bail van R2 500 nadat hy aangekla is vir seksuele aanranding. AlgoaFM berig die onderwyser het 12 dae agter tralies gebly voordat sy bail deur die Mosselbaaise landdroshof toegestaan is. Hy is aangekla dat hy vier meisies tussen die ouderdom van 13 en 15 seksueel aangerand het. Hulle was leerlinge in sy klas. Die onderwyser is verbied om sy voete in Mosselbaai te sit wanneer hy nie in die hof is nie. Die saak is tot 1 Augustus uitgestel.