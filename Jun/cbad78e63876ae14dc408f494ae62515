DYLAN Maart, dinamiese vleuel van die Boland-Kavaliers, is terug en sal sy eerste wedstryd vir die Boland Kavaliers in vanjaar se Curriebeker Eerste Liga speel. Maart is in 2021 as die Eerste Liga se Speler van die Jaar aangewys. Hy het vroeër dié seisoen sy hand in ’n vriendskaplike wedstryd teen die SWD-Arende beseer, maar is nou fiks om weer sy stempel te af te druk. Die Bolanders sluit Sondag die liga-fase van hul veldtog in vanjaar se kompetisie af met ’n wegwedstryd teen die Border Bulldogs in Oos-Londen. Dit is ’n kragmeting wat die Kavaliers met ’n bonuspunt moet wen en moet dan hoop die Valke en SWD-Arende verloor hul oorblywende twee wedstryde, as die Bolanders vir die uitspeelrondes wil kwalifiseer. Franzel September, coach van die Kavaliers, sê hy bly egter hoopvol. “Dit is dalk net ’n guns wat te groot is om te vra, want soos sake staan, het beide die Arende sowel die Valke nog twee wedstryde oor wat hulle behoort te wen.” Die Valke staan op 22 ná sewe wedstryde, terwyl die Arende op 24 punte die derde plek volstaan. Die Arende kom Saterdag op Outeniquapark in George teen die Black Lion van Georgië te staan. Die Arende speel deesdae kookwater-rugby en die besoeker sal hulle moeilik klop. Boland-Kavaliers se span: Cameron Hufke, Dylan Maart, Jurick Lewis, Lunathi Nxele,Cornell Engelbrecht, Marvin Fredericks, Ryno Marais, Emile Booysen, Thurlow Marsh (k), Sauliegh Arendse, Marlyn Williams, Carl Truter, Gerrit Bester, Emile Booysen, Wayrin Losper. BANK: Albert du Plessis, Ian Thompson, Charles Nimb, Keenan Opperman, Peter-John Smit, Jaiden Baron, Gavern Skippers, Denzil Douries.