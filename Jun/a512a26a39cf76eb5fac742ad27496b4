DAMES, julle kan maar nou weer lippe aflek vir die heerlike Michael B. Jordan, want hy is nou weer single. Lori Harvey en MJB se verhouding van ’n jaar en ’n half het glo tot ’n einde gekom en fans wonder almal hoekom die “perfekte” verhouding nou verby is. Bronne na aan die paartjie het die afgelope naweek die verbrokkeling van die 25-jarige model en 35-jarige filmster se verhouding bevestig. Self Lori se stiefpa, Steve Harvey, het die split tussen hulle bevestig. Baie mense gis dat hul ouderdomsverskil van 10 jaar die oorsaak kan wees. Ander skinder weer dat MJB, Lori gevra het om te trou en sy het glo sy huweliksaansoek van die hand gewys. Fokus Elle het geskryf die mooie Lori was nie gereed om te settle nie en wou steeds op haar loopbaan fokus terwyl Jordan gereed was vir die huwelik. Dit lyk asof MJB nog rou oor die verhouding, want hy het nog nie hul kiekies saam van sy Instagram verwyder nie. Hulle het darem mekaar unfollow, so die getroue fans van die paartjie wat glo #couplegoals ge-surf het, moet maar nou gelate aanvaar dat hulle nou oor en uit is.