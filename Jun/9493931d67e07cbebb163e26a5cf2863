DIE Imtiyaaz Wagiet Memorial Cup is wat Bayview FC se o. 16-toernooi nog meer betekenis gee. Later in Oktober is dit drie jaar sedert dié belowende kaptein van Bayview se o. 17-span tragies op die veld gesterf het in ’n knock­out final vir sy Bayview-klub by die Westridge-sportveld. Hy het ná rustyd ineengestort en in ’n koma gegaan — hy kon nooit revived word nie en het beswyk. Hy was ’n gr. 7-leerder aan Bayview Sekondêr. Vanjaar is dit Ubuntu Academy en die besoekende skoolspan van Beaufort-Wes wat in die een halfeind meeding terwyl Milano United en Masithan-dane mekaar in die ander semi pak. Die toernooi-organiseerder, Mark Rodrigues, het aangedui dat die trofee maar net ’n klein manier is om hom te eer en te onthou. “Hy was ’n briljante, briljante kaptein,” vertel Ro­drigues. “Iemand wat sy span kon dra en, ja, ons sal hom altyd onthou vir sy bydrae en wat hy gedoen het vir ons klub. “Hy was ’n baie young- hearted youngster wat ons altyd sal mis en met ons ronddra. “Dit is waarom ons vir altyd die Cup sal hê in ere van hom,” voeg hy by. Intussen sê Imtiyaaz se ma, Rashieda Wagiet, aan Son dit is verblydend om te sien dat haar seun se legacy nie vergeet word nie. “Almal het baie opgekyk na hom, want hy was ’n goeie speler wat leiding gegee het,” vertel Rashieda. “Van sy vriende en spanmaats kom nog so nou en dan inloer om op te check, weet jy. “Ek mis hom verskriklik en dink nog elke dag aan hom. Ek is bly sy klub hou hom nog in hulle memory” voeg sy by.