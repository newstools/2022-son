'N TAXI DRIVER is Vrydagoggend tydens ‘n skietery in Lavender Hill gewond. Die voorval het omstreeks 07:30 in Hekstraat plaasgevind. Die 39-jarige taxi driver is met die ambulans na die hospitaal geneem. Die voorval kom kort op die hakke na ‘n skoolseun (17) Donderdagmiddag ook in Lavender Hill koelbloedig doodgeskiet was. Die seun en sy suster was op pad om sy rapport te gaan haal toe daar vanuit ‘n motor op hulle geskiet is. Volgens Gavin Wallburg van die Steenberg gemeenskapspolisieringsforum is die skietery baie kommerwekkend. Wallburg sê: “Die wetstoepassers was in die area ontplooi, maar is weer onttrek.  Ons hoop en vertrou daar sal weer ekstra mannekrag na die area gestuur word om die bendegeweld te help bekamp.”’ Die motief vir die skietery word nog ondersoek en niemand is nog gearresteer nie. Die polisie is besig om ‘n moord en ‘n poging tot moordsaak te ondersoek.