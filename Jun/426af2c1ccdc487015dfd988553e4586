IN ’N rare verskynsel het vyf van laas week se darts-wedstryde by die Grassy Park Hotel gelykop geëindig. En elke keer was die telling 4-4. Die gelykop wedstryde was tussen Clayton Septoe en Clifford Stradling, Leslie Beukes en Justin van der Westhuizen, Deon Evans en Bernard Simmers, Septoe en Beukes en Van der Westhuizen en Simmers. Die enigste speler wat een wedstryd kon wen, is Stradling, wat Evans in sy tweede wedstryd met 6-2 geklop het. Met dié oorwinning skuif Stradling op na die bopunt van die log waar hy twee punte meer as Beukes het. Stradling sal egter op sy beste moet wees as hy die voorloper wil bly, want twee taai kragmetings teen Beukes en Van der Westhuizen wag Woensdagaand op hom. Septoe het sterk na vore getree en skitterende spel gelewer en het in sy eerste wedstryd teen Stradling terug geveg om die laaste twee bene te wen. In sy wedstryd teen Beukes het Septoe ook twee keer 100 talle-plus aangeteken om die gelykop uitslag af te dwing. Dié vertoning behoort sy selfvertroue ’n groot hupstoot te gee vir Woensdagaand se wedstryde teen Evans en Simmers. Die uitslae: Clayton Septoe 4-4 Clifford Stradling; Leslie Beukes 4-4 Justin van der Westhuizen; Deon Evans 4-4 Bernard Simmers; Clayton Septoe 4-4 Leslie Beukes; Clifford Stradling 6-2 Deon Evans; Justin van der Westhuizen 4-4 Bernard Simmers Woensdagaand se fixtures is: Deon Evans t Clayton Septoe; Leslie Beukes t Bernard Simmers; Clifford Stradling t Justin van der Westhuizen; Clayton Septoe t Bernard Simmers; Deon Evans t Justin van der Westhuizen; Leslie Beukes t Clifford Stradling