DIT gons behoorlik dat Danny Jordaan wéér as die oorweldigende gunsteling beskou word om die Suid-Afrikaanse Sokkervereniging (Safa) vir nog ’n termyn te lei. Die voorsitter van Safa se Bestuurskomitee, dr. Victor Mogajane, het onlangs die name van Solly Mohlabeng en Ria Ledwaba bekendgemaak as die kandidate wat in aanmerking kom om Jordaan aan te vat vir dié top-pos. In reality, lyk dit nie asof Mohlabeng óf Ledwaba oor die ondersteuning beskik om Jordaan uit die warmstoel van SA sokker te lig nie. Maar snaakser dinge het al in SA sokker gebeur. Die elective congress is geskeduleer vir 25 Junie waar die trio sake gaan uitspook. Mogajane het gesê: “Ons het ongeveer 65 benoemings ontvang, maar nadat daar na al die nodige criteria gekyk is, het net vier persone oorgebly om te veg vir die pos as Safa se president, die nasionale uitvoerende komitee, sowel as die provisiale kantoor. “Dit is gevolg deur die nasionale lys, wat uit 35 benoemdes bestaan, en die provinsiale lys waar daar 26 benoemdes is. “In totaal is dit dus 65 benoemdes. Ons het ook na die vroue se verteenwoordiging gekyk, maar ongelukkig in terme van hierdie resultate is daar meer mans.” Volgens Mogajane is daar 52 mans en 13 vrouens onder die benoemdes. Rekord Intussen maak die nasionale span, Bafana Bafana, gereed om in die kwalifiseringsreeks vir die Afrikabeker-toernooi deel te neem. Hugo Broos (coach) se span kom môre teen Marokko te staan. Die spanne kruis môre om 21:00 (SA tyd) in die Prince Moulay Abdallah Stadium in Rabat, Marokko, met die tuisspan swaarde. Albei spanne sukkel tans om rigting te kry, met die 69ste span in wêreldsokker, Suid-Afrika, wat onlangs met 5-0 teen Frankryk verloor het. Marokko, 24ste op die wêreldranglys, het op sy beurt met 0-3 teen Amerika in ’n vriendskaplike wedstryd verloor.