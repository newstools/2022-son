NOODDIENSTE in die Wes-Kaap was die afgelope naweek weer besig. Die provinsiale nooddienste het 5 670 voorvalle in die provinsie gehad. Byron La Hoe, 'n woordvoerder vir die Wes-Kaapse departement van gesondheid, sê 2 041 van die voorvalle was baie ernstig. Luidens 'n verklaring was van die hoofvoorvalle mense met borspyn (931), wapen-aanvalle (570), respiratoriese klagtes (472), obstetriese klagtes (321), braking/diarree (295), fisieke aanrandings (286), neurologiese klagtes (285), abdominale klagtes (268), koors (191) en muskuloskeletale klagtes (189). Die meeste pasiënte is in Tygerberg-, Worcester- en Mitchells Plain-hospitaal opgeneem vir behandeling. EMS is ook uitgeroep na 77 ongelukke op die paaie. La Hoe voeg by dat 55 oproepe is ontvang van voetgangers wat beserings opgedoen het. 