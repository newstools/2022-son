'N ORGANISASIE wat geveg het dat entstof teen Covid-19 nie by die Rhodes Universiteit in Makhanda gebruik moet word nie, het besluit om sy saak in die hof te onttrek. Makhanda Against Mandates, wat bestaan uit uit lektore, ouers en studente, het die universiteit hof toe gevat toe die universiteit besluit het dat net mense wat ingeënt is, op die kampus mag kom. Jy moes kon bewys jy is ingeënt. 'n Woordvoerder van Rhodes Universiteit, Veliswa Mhlophe, sê tot dusver is 98% van die universiteits-gemeenskap  ingeënt. "Die universiteit se objektief is dat kampus-aktiwiteite na normaal kan terugkeer. "Die universiteit het in sy hofdokumente gewys dat inentings infeksie verlig en keer dat mense ernstig siek word en sterf."