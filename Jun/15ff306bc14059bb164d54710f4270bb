BAFANA Bafana en hulle afrigter, Hugo Broos, kan nie nog ’n mislukking bekostig nie. Daarom is dit belangrik vir die Suid-Afrikaners om vandag in die Prince Moulay Abdellah Stadium iets uit die Afrikabeker-toernooi se kwalifiseringswedstryd teen Marokko te kry. Dit is albei dié spanne se eerste wedstryd in dié reeks, met Bafana Bafana en Marokko wat saam met Liberië in groep K sake gaan uitspook. Opgebou Zimbabwe, die vierde span in die groep, is deur Fifa geskors en mag dus nie deelneem nie. Die SA span het nou reeds ’n reputasie opgebou as een wat nie goed in kwalifiseringsveldtogte vaar nie. Ná vorige mislukkings in veldtogte om vir die Afrika-beker-toernooi, asook die WB-toernooi, te kwalifiseer, sal daar groot druk op Broos en sy spelers wees. Dat die Belg reeds talle sokker-mense in Suid-Afrika met sy spankeuses en woorde omgekrap het, sal dinge vir hom net erger word as Bafana Bafana weer droogmaak. Die beste manier vir die afrigter om terug te veg, is om Bafana Bafana weer op die wenpad te kry. Marokko is tans een van die vasteland se top-spanne en het saam met Senegal, Ghana, Tunisië en Kameroen gekwalifiseer vir die WB-toernooi later vanjaar in Katar. Selfs ’n enkelpunt in Rabat sal genoeg wees vir Ronwen Williams, doelwagter en kaptein van die nasionale span, om die skeptici se monde te snoer. Bafana Bafana het in hulle vorige wedstryd — die vriendskaplike kragmeting met Frankryk — behoorlik slae gekry. Die SA spelers sal egter gou hul vertoning teen Kylian Mbappé-hulle en die res van die World Cup champion uit hulle system moet kry. Suid-Afrika het, trouens, in sy vorige drie wedstryde nie daarin geslaag om ’n doel aan te teken nie. Gestuit Al Ahly se Percy Tau behoort saam met Keegan Dolly die SA aanslag te lei, maar dit gaan belangrik wees dat dié spelers genoeg balbesit kry om sukses te behaal. Marokko word nie maklik op eie bodem gestuit nie en Bafana Bafana sal ver bo hulself moet speel om selfs ’n enkelpunt in te samel. Die wedstryd begin 21:00 regstreeks op SABC1.