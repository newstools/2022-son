VAN DER STEL Evergreens het al reeds voor die halfpadmerk van die Westelike Provinsie se klubrugby-seisoen die helfte van hul doelwitte bereik. Dié onoorwonne Stellenbossers het nog twee wedstryde in die Northern League oor, maar kan nou al begin beplan vir die Top-9 Promosieliga. Dit is wanneer die top-drie-spanne uit die Nothern, Southern en City League onderskeidelik mekaar vanaf 23 Julie tot 24 September pak, om te sien watter drie spanne volgende jaar in Superliga C gaan jol. In die Southern en City League is dinge nog baie tight, hoewel spanne soos Lagunya en Masiphumelele onderskeidelik na die sterk favourites lyk om eerste uit dié streke vir die Top-9 te qualify. Hamediehs - tans onoorwonne in die City League - het een wedstryd minder as die onoorwonne Masiphumelele gespeel, en kan die nuwe voorloper word as hulle Saterdag die sukkelende Western Zebras troef. Blakes, tweede in die noorde, kan ook seker maak van Top-9-kwalifisering deur met bonuspunte teen die segelose Whistling Wheels te wen. Atlantis - tweede in die Southern League - sal druk op Lagunya wil hou wanneer hy Young Stars die stryd aansê. FIXTURES CITY LEAGUE: Silvertree t Violets; Western Zebras t Hamediehs; Caledonian Roses t Gardens. NORTHERN LEAGUE: Blakes t Whistling Wheels; Sir Lowrians t Delft; Windmeul United t Coronations; Young Wesleys t Manenberg Rangers; Van Der Stel Evergreens t Excelsior. SOUTHERN LEAGUE: Lagunya t Retreat; Peninsula t Young Stars; Thistles t Northerns; Titans t Atlantis.