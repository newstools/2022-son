Sinovac Biotech’s Coronavac, 'n entstof teen Covid-19, is geregistreer en kan in Suid-Afrika gebruik word. In 'n verklaring sê die South African Health Products and Regulatory Authority (SAHPRA) die entstof is geregistreer en dit het 'n rakleeftyd van 2 jaar en moet tussen 2 en 8 grade celsius gestoor word. SAHPRA sê dit was verlede jaar met voorwaardes goedgekeur. Een van die voorwaardes was dat finale kliniese toetse eers gedoen moes word. Die nuus volg kort op die nuus dat masker in Suid-Afrika nie meer verpligtend is nie.