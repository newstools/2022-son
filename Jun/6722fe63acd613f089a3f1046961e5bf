22 Mense is dood gekry by die Enyobeni Tavern in Scenery Park in Oos-Londen. Die tragedie het Sondag in die vroeë oggendure afgespeel, met boodskappe wat die hulp van die polisie en ambulansdienste versoek. Die oorsaak van die sterftes is nog onbekend. TimesLive berig daar word bespiegel dat hulle moontlik een of ander vorm van gif ingekry het. Of 'n voorval het plaasgevind waartydens 'n groot aantal beseer en dood is in 'n stampede. Na wat berig word het liggame oor tafels, stoele en op die vloer gelê met geen sigbare tekens van beserings. Pres. Cyril Ramaphosa het in 'n verklaring ook sy medelye betuig aan die families van die tieners wie dood is in die tragedie. "Wat die tragedie erger maak is dat dit in jeugmaand is, 'n tyd wanneer ons jong mense vier." Intussen is families wie se geliefdes moontlik by die tavern was en nog vermis is, gevra om na die Woodbrook-lykshuis te gaan. Weziwe Tikana Gxothiwe, die LUR vir gemeenskapsveiligheid in die Oos-Kaap, het ook gevra dat families help met die uitkenning van die oorledenes. 