DIE Sarepta Netbalklub vier Jeugdag met ’n sportdag op die woonbuurt se plaaslike sportterrein. Valerie Abrahams, voorsitter van die klub, sê hulle het wel nie sukses in die Cape Town Netball Twizza uitspeel-stryde beleef nie, maar die klub bou voort om meer spelers te betrek. Abrahams sê die sportdag, waarop daar meestal netbal gespeel sal word, dien ook as fondsinsameling vir die klub. Abrahams het die klub met die hulp van vriende in 2016 op die been gebring “Ons doen maar ons bes om die spelers bymekaar te hou en ook sodat hulle aan die sport kan deelneem. “Ons nooi die gemeenskap om te kom ondersteun, want ons benodig fondse om die meisies met kleredrag uit te rus.”