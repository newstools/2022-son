DAAR is beslis ’n plek vir die Inter-LFA-toernooi op die soccer calender in die toekoms. Só verseker Faizel Samaai, president van Rygate LFA, nadat ’n suksesvolle eerste kompetisie van dié aard aangebied is. Rygate het dit die eerste keer vanjaar aangebied en dit het boonop met Jeugdag ge-coincide, wat dit nog meer betekenis gegee het. Die Denis Goldberg Cup, waarin al die onderskeie LFA’s se champions van die verskeie afdelings meeding, het Samaai-hulle genoop om buite die boks te dink. Goldberg is ’n Suid-Afrikaanse aktivis wat geveg het teen apartheid en vir geregtigheid, vir sportmanne en vroue om die geleentheid te kry om sport oor alle grense te kan geniet. Boeta, soos Samaai ook bekend is, wou seker maak dat die res van die afdelings by die LFA’s, veral die juniors, voortgaan om sokker te speel en sport te beoefen. En met 23 klubs by die unie is dit nogal baie spelers wat aksie in die beautiful game ontneem sou word. Dit is waarom Samaai omtrent kopgekrap het om die konsep van die Inter-LFA op die been te bring. “Ek het met my exco vergader en gekyk hoe ons die Jeugdag se verrigtinge in ’n inter-LFA event kon omskep,” het Samaai gesê. Nippertjie “Hulle was nogal baie entoesiasties en dis onmiddellik goedgekeur. Die res is history,” het Saamaai gesê. Meer as 10 LFA’s het gereageer met Langa en Khayelitsha wat hulle op die nippertjie onttrek het. “Maar dit is oop vir almal in 2023. Ek voel die toernooi het wel ’n plek het op die soccer calender,” het Samaai bygevoeg.