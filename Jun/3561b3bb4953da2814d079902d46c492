TEMBA Bavuma sal die Protea-toer in Engeland misloop. Bavuma, wat die span in die ODI- en T20-reeks sou lei, het nie van sy skouerbesering herstel wat hy onlangs teen Indië opgedoen het nie. Die toer in Engeland begin op 19 Julie met die eerste ODI en eindig met die derde toets wat op 8 September op die Oval begin. Gevolglik sal Keshav Maharaj die span in die ODI-reeks lei terwyl David Miller die leisels in die T20’s oorneem. Bavuma het in ’n verklaring gesê hy is platgeslaan omdat hy nie die toer sal meemaak nie. Kagiso Rabada sal ook die ODI-reeks misloop. Krieket Suid-Afrika het besluit om hom te laat rus. In nog ’n verrassing het die convenor-keurder, Victor Mpitsang, aangekondig Rilee Rossouw is ook ná ses jaar terug in die Protea mix en sal deel van die T20-veldtog wees. Die jong naatbouler Gerald Coetzee van die Vrystaat is ook vir die kitsreeks nader getrek terwyl die veelsydige Andile Phehlukwayo, wat die toer in Indië misgeloop het, ook ingesluit is. ODI-span is: Keshav Maharaj (k), Quinton de Kock, Reeza Hendricks, Marco Jansen, Heinrich Klaasen, Janneman Malan, Aiden Markram, David Miller, Lungi Ngidi, Andile Phehlukwayo, Dwaine Pretorius, Anrich Nortjé, Tabraiz Shamsi, Rassie van der Dussen, Lizaad Williams, Khaya Zondo, Kyle Verreynne. T20-span is: David Miller (k), Gerald Coetzee, Quinton de Kock, Reeza Hendricks, Heinrich Klaasen, Keshav Maharaj, Aiden Markram, Lungi Ngidi, Anrich Nortjé, Wayne Parnell, Andile Phehlukwayo, Dwaine Pretorius, Kagiso Rabada, Rilee Rossouw, Tabraiz Shamsi, Tristan Stubbs, Rassie van der Dussen. Toets-span is: Dean Elgar (k), Sarel Erwee, Marco Jansen, Simon Harmer, Keshav Maharaj, Aiden Markram, Lungi Ngidi, Anrich Nortjé, Duanne Olivier, Keegan Petersen, Kagiso Rabada, Ryan Rickelton, Lutho Sipamla, Rassie van der Dussen, Kyle Verreynne, Khaya Zondo, Glenton Stuurman.