CAPE Town Basketball se poging om die game na die mense te neem, sal verseker dat daar die naweek weer hope aksie in Bellville-Suid gaan wees. Ná ’n suksesvolle naweek in Heideveld, verskuif die aandag na Proteaville in Bellville-Suid. Denwin Jones, die program director van die Heideveld Basketball Club, was baie tevrede met die manier hoe dinge verlede week by die Hoërskool Heideveld verloop het. “Ons homeground word nie verniet die Home of Basketball in die Kaap genoem nie. Dinge het baie goed verloop en almal was in hul noppies met hoe dinge afgespeel het,” het Jones gesê. Program Volgens hom is daar Saterdag ’n vol program vir die juniors in Bellville-Suid, met die seniors wat Sondag in aksie gaan wees. Cape Town Basketball is besig om die spel na alle gebiede in die Kaap te neem om seker te maak die spel groei. Langa, Gugulethu, Hout Bay, Manenberg en Montana het almal klubs.