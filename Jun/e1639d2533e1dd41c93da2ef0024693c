BRACKENFELL gaan Saterdag vol selfvertroue wees wanneer hy Union-Milnerton op Theo Marais Park in ’n Superliga A-klubrugbystryd van die Westelike Provinsie (afskop 15:00) aandurf. Tinus van Rensburg (afrigter) se manne het laas week vir ’n groot opskudding gesorg deur Valsbaai, een van die pasaangeërs in die kompetisie, met 38-31 te verras. Uni-Mil, wat tans tweede op die Superliga A-log is, het op sy beurt Hamiltons met ’n allemintige 38-3 kafgedraf. Daar word reën vir Saterdag voorspel. Van Rensburg glo dit kan moontlik in sy span se guns tel en beslis ’n gelykmakende faktor wees. Hy het gister gesê: “Ja, dit gaan uiteraard nie maklik wees nie, want Uni-Mil handhaaf tans ’n uitstekende peil. Hulle het tot dusver al groot spanne soos Maties geklop, maar ons glo ons het ’n kans om hulle te stuit.” Superliga A Superliga B Superliga C STREEKLIGA: City STREEKLIGA: Northern STREEKLIGA: Southern