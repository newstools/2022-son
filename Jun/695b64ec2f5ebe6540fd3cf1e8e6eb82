'N MAN van Khayelitsha verskyn Vrydag in die Strand-landdroshof nadat hy by 'n ATM ingebreek het. Die 35-jarige is op heterdaad betrap by 'n Absa ATM in Kusweg. Sers. Wesley Twigg, 'n polisiewoordvoerder, sê die voorval het Woensdagoggend omstreeks 03:00 plaasgevind. Son het betroubaar verneem dat dat die polisie na 'n voorval uitgeroep was waar die  alarm van die bank  geaktiveer is. Toe hulle daar kom het hulle gesien dat die ATM beskadig was. Hulle het glo gehoor dat daar 'n geraas was en het 'n man in 'n kamer agter die ATM masjiene gevind. Dit is nog onseker of daar wel geld uit die masjiene gesteel is. Dit is ook nog onseker of die verdagte alleen gewerk het.