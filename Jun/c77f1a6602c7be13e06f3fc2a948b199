VIR Jeugmaand gaan ons bederf word met ’n hele reeks teaterstukke van jong en opkomende skrywers, akteurs en crew op die Kunstekaapteater se planke. Die Kunstekaap is op ’n missie om jong talent ten toon te stel om Jeugmaand te vier met ’n aantal opwindende produksies tot einde Junie. Daar sal ’n verskeidenheid produksies opgevoer word wat maatskaplike euwels en historiese verbande uiteensit, asook die jaarlikse Youth Jazz Festival-konsert. Hier is van die shows waarna jy kan uitsien: Dié produksie is op 9 Junie en 10 Junie om 19:30 en op 11 Junie om 15:00 en 19:30 op die planke. Hulle sal die beste van Kaapstad se beste hip-hop-kunstenaars en -spanne ten toon stel, wat ongeslypte talent na die verhoog bring vir almal om te geniet. Kaartjies kos R140 en is nou by Computicket te koop. Dié teaterproduksie word van 8 – 18 Junie om 18:30 opgevoer, met die uitsondering van 15 en 18 Junie wanneer die toneelstuk om 14:00 begin. Dit is geïnspireer deur die gebeure wat plaasgevind het ná die grusame dood van die student Uyinene Mrwetyana. Hierdie aangrypende produksie pak moeilike gesprekke oor geslagsgebaseerde geweld aan. Die vier vriende word vertolk deur Lyle October (Sherwyn), Joshua Vraagom (Dean), Marunzo Thomas (Dillon) en Jaydon Williams (Randall). Kaartjies kos R80 en sal op Computicket beskikbaar wees. Die Youth Jazz Festival Concert is in 2003 deur die Kunstekaap bekend gestel en groei steeds in belangstelling en talent, en dit vermaak jazzliefhebbers met die gladde klanke van die saxofoon, instrumentaal en sang. Die program sal jong, aspirant- Wes-Kaap-gebaseerde jazzmusikante en instrumentaliste sien; skoliere en informele musiekstudente nie ouer as 27 nie. Die projek sal Meesterklasprogramme insluit met die doel om School Jazz Bands op Vrydag 17 Junie ten toon te stel en jong jazz-soliste op Saterdag 18 Junie. Die projek bring dans, dansers en dansliefhebbers bymekaar om die gawe van beweging in ’n nasie van storievertellers te vier en hoe ons, ongeag wat, ten spyte van alles dans. Dié vertoning is ’n viering van ons jeug en dans, en ’n belegging in ’n toekoms wat aan hulle behoort. Danc­ing Against All Odds word op 29 Junie, 30 Junie en 1 Julie om 20:00 en op 2 Julie 16:00 en 20:00 by die Kunstekaap opgevoer. Kaartjies kos R150.