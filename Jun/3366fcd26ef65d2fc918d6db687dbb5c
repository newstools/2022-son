‘n Gesteelde motor wat veronderstel was om verkoop te word is in Umhlanga opgespoor. Die cops het die motor getrace en na die toneel gegaan en die twee verdagtes dopgehou. Volgens die polisiewoordvoerder, konst. Thejiswe Ngcobo, het die twee verdagtes beplan om die motor te verkoop en vir die verkoper gewag. Die cops het hulle genader en uitgevra oor die motor. Hulle kon nie die polisie antwoord nie en is gearresteer. Die twee verdagtes van onderskeidelik 22 en 24 jaar oud is vir motordiefstal gearresteer en ook vir die besit van ‘n gesteelde voertuig. Hulle is na die Durban-Noord-polisiestasie geneem waar hulle aangehou is. Met nadere ondersoek het die polisie uitgevind die motor was vir ‘n saak in Wierdaburg gesoek. Dit het aan die lig gekom die motor was geregisteer in die naam van ‘n persoon wat in 2020 oorlede is. Dit is eers in Mei 2022 geregistreer. Die mans is ook van diefstal aangekla. Die 22-jarige verdagte word ook verbind met twee ander sake van besigheidsroof wat in Gauteng plaasgevind het. Die verdagtes sal weer op 22 Junie in die Durban-landdroshof verskyn. 