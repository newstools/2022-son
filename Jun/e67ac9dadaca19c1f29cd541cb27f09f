'N SPOORWEG-COP is in Mitchells Plain se streekhof skuldig bevind daaraan dat hy onwettige sigarette vervoer het. AO Jerome Hendricks is vroeër gearresteer nadat het 40 000 pakkies onwettige sigarette van Johannesburg na Kaapstad vervoer het. Hendricks werk by die Railway Police National Mobile Train Unit in Johannesburg. Toe hy gearresteer is, kon hy nie bewyse toon dat hy dit gekoop het nie. Die aanklaer adv. Jacobus Hough het aan die hof gesê potensiele tax van R474 000 is nie verklaar nie. Op die aand van 12 Februarie 2011 het twee cops in Beaufort-Wes 'n sedan deur die dorp sien ry met rooi en blou ligte aan. Die sedan is deur 'n bakkie gevolg. Hulle het besluit om die karre te volg. Later is net die blou ligte aangesit en die twee cops het gedink dis vreemd omdat daar geen polisie-operasie daardie tyd aan die gang was nie. Hendricks het gesê hy was besig met polisiewerk, maar sy bevelvoerder in Johannesburg het niks daarvan geweet nie. Die polisie in Kaapstad het ook van geen operasie geweet nie.Hendricks word op 15 Julie gevonnis.