'N 40-JARIGE man van Komatipoort in Mpumalanga is twee keer lewenslank tronk toe gestuur vir moord en verkragting wat meer as drie jaar gelede plaasgevind het. Nicholas Janse Van Rensburg is Dinsdag in die hooggeregshof gevonnis. Monica Nyuswa, 'n woordvoerder van die nasionale vervolginggesag (NVG), sê die aanval op Zitha Nancy het op 19 Oktober 2019 plaasgevind nadat 'n klomp vriende die aand by 'n plaaslike taverne was. Van Rensburg is saam met Nancy die aand na vriende se huis. AlgoaFM berig die eienaar van die huis, Bheki Vuma, het die volgende oggend huis toe gekom en Nancy op die vloer sien lê. Sy het erg gebloei. Nyuswa sê Nancy het Janse Van Rensburg as haar aanvaller uitgeken en sy het twee dae later in die hospitaal gesterf.Die NVG het die vonnis verwelkom.