'N MAN is in 'n kritieke toestand nadat 'n vragmotor agteruit gery en oor hom gery het. Die voorval het Maandagoggend omstreeks 08:45 buite 'n winkel in Ermelo, Mpumalanga gebeur. Russel Meiring, 'n woordvoerder van ER24, sê die man het langs die vragmotor gelê. "Ons verstaan omstanders het die man onder die vragmotor uitgesleep. Medics het die man ondersoek en gesien hy is in 'n kritieke toestand." Hy is op die toneel behandel en na die Ermelo Provinsiale Hospitaal geneem vir verdere behandeling. 