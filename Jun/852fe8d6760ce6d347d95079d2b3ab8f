'N MAN wat verlede jaar Julie in Durban tydens die onluste 'n Toyota Hino-trok gesteel het, is in die Durban se streekhof vyf jaar tronk toe gestuur. Samkelo Mthembu het erken hy het die trok ter waarde van R350 000 in Mobeni gesteel. 'n Woordvoerder van die NPA Natasha Ramkisson-Kara het gesê die trok is deur 'n opspoorstelsel gekry. In sy pleitverklaring het Mthembu gesê hy en 'n vriend het by die mense uitgekom wat eintlik die trok gesteel het en hulle kon nie die trok ry nie. Hy en sy vriend het toe die trok gery. Toe hulle by Esikhawini kom, het die persone wat die trok eerste gesteel het, afgespring en weggehardloop. Die aanklaer Vishalan Moodley het gesê dis 'n ernstige saak veral omdat dit tydens die onluste plaasgevind het. 