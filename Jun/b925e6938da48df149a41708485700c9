JUNIE is Jeugmaand en die Stad Kaapstad se gemeenskapsdienste en die gesondheidsdirektoraat bied verskeie bedrywighede aan. Donderdag is Jeugdag. Patricia van der Ross, mayco-lid vir gemeenskapsdienste en gesondheid, sê hulle erken die rol van die jeug in die land se geskiedenis en die talle lewens wat verloor is om vryheid te kry. “Om seker te maak die volgende generasie kry die tools en skills wat hulle nodig het, moet ons dié vereer wat die pad voor hulle gestap het.” Verskeie aktiwiteite word aangebied, soos gesprekke oor loopbane en bewusmakingsprogramme. Van der Ross vra jong mense om dié geleenthede aan te gryp. Verskeie biblioteke bied programme aan en op 17 Junie in Guguletu se biblioteek word ’n bewusmakingsprogram aangebied. Daar sal gefokus word op alkohol en substance abuse onder tieners en jong mense, en klasse word ook vir graad 8-leerders aangebied. Social Development, saam met die Early Childhood Development Department (SDECD) bied vandag ’n Coding 4 Youth Tournament aan. ’n Geestelike gesondheidsdialoog vir die jeug word môre gehou. Mense sal kan deelneem aan ’n gesindheidsirkel en motiveringspraatjies met verskeie ander organisasies wat sal praat wat spesialiseer in geestelike gesondheid en kunsterapie. Dis meer vir mense van 18 tot 25 jaar oud. SDECD bied ook ’n geleentheid aan op 17 Junie waar jong mense hulle gedigte kan kom voorlees. Die ouderdomsgroepe is van 14 tot 35. Die tema is: Hoe is dit om ’n jong mens in Kaapstad te wees? Oudisies vind die oggend plaas en die wenners word die aand aangekondig. Al drie bogenoemde events vind plaas in die Banquet Hall van Kaapstad se stadsaal, en mense kan gerus 021 444 0746 vir meer inligting skakel. Die departement van rekreasie en parke bied ook verskeie aktiwiteite aan. Jong mense sal ook netbal en sokker kan speel en aan fiksheidsessies deelneem. Om te sien wat al die aktiwiteite is, besoek gerus https://bit.ly/3NGHNEx