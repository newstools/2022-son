DIE Wes-Kaapse onderwysdepartement se program Safe Schools bied hierdie skoolvakansie ’n waardevolle program in die Kaapse Wynland-distrik aan. In dié program word leierskap, bendegeweld en geslagsgebaseerde geweld (GBV) bespreek met sowat 200 leerders by die Paulus Joubert en Nederburg Laerskool in Paarl-Oos. Die topics hou verband met boeliegedrag en kan veroorsaak dat leerders nie skool wil loop nie. Stuur Die program strek oor drie dae. Aan die stuur van dinge is Leandra Williams, sowel as die Paarl-Oos-polisie, 4 Youth Development en die Patriot Christelike Organisasie. Williams brei uit: “Ons het oor verskeie topics gesels soos leierskap, bendegeweld en GBV. Ons het ook verduidelik wat gebeur as kinders stokkiesdraai en nie skool toe kom nie. Geboelie “Daar is ’n reël dat as jy ’n sekere aantal dae aaneen­lopend uit die skool bly, het die skool die reg om jou te deregistreer. “Die wegbly van leerders gebeur veral as kinders geboelie word. Gangs op skole veroorsaak ook dat leerders nie skool toe kom nie. “Dit het ’n ripple effect op alle vlakke.” Safe Schools se kontaksentrum is met die leerders gedeel. Die call centre is 24/7 daar vir hulle.