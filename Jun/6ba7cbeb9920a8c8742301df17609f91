JULLE, ek het die lys cast­aways wat sake gaan uitspook in die nuutste reeks van M-NET se gewilde game show Survivor onder oë gehad. Die DStv-kanaal (101) het onlangs aangekondig dat die neën­de reeks van die gewilde program — getiteld Survivor South Africa: Return of the Outcasts — vanjaar in die pragtige Oos-Kaap afspeel. Hierdie keer moet 20 ge­wese outcasts fight om hulle vlammetjie aan die brand te hou. En die outcasts gaan beslis die heat bring, want van die outcasts het mense wat hulle in vorige reekse in die rug gesteek het, en kry nou die gulde geleentheid om wraak te neem. Ek is opgewonde oor veral Chappies wat gaan terugkeer. Hy het in sy reeks byna elke challenge gewen. Hy sal erg waarskynlik uitgehonger wees om op daardie sukses voort te bou, veral omdat hy op die einde nie as sole Survivor uit die stryd getree het nie. Dan is daar Steffi, die model en gym freak. Sy het so baie potensiaal om haar mede-cast­aways in die challenges te laat les opsê, maar sy het nie daardie kans aangegryp nie. Dan is daar ook Dickson, wat nice is, maar ’n erg moedswillige streak in hom het. Ons gaan ook te doen kry met een van Survivor SA se villains, Tejan Pillay. ’n Mens kan nie help om te wonder of hy sommer weer vroeg sake deurmekaar gaan krap nie. Babbel Maar wag, ek babbel nou al weer te veel. Hier is die volledige lys van die nuwe, ou castaways vir Survivor South Africa: Return of the Outcasts. Survivor South Africa: Return of the Outcasts begin Maandag 18 Julie met vier episodes per week op M-Net (kanaal 101).