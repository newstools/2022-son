ADV. MALESELA Teffo het Woensdag in die moordsaak waar Senzo Meyiwa vermoor is, gesê 'n ooggetuie sal later getuig dat sy girlfriend Kelly Khumalo die sokkerspeler per ongeluk doodgeskiet het, berig News24. Teffo verteenwoordig vier mans wat aangekla word vir die moord op die voormalige sokker-kaptein van Bafana Bafana by Khumalo se huis op 26 Oktober 2014 in Vosloorus, Boksburg. Teffo het sy weergawe van die gebeure gegee oor wat gebeur het, in die Gautengse Hooggeregshof in Pretoria, vertel. Die advokaat het gesê die ooggetuie sal getuig dat Khumalo vir Meyiwa met Longwe Twala se rewolwer geskiet het. Longwe is die seun van musikant Chicco Twala. Longwe was een van die mense by die huis die aand van die skietery. Hy het Khumalo se suster daardie tyd gedate. Teffo het gesê nadat Meyiwa geskiet is, het die mense by die huis met hoë koppe in die polisie 'n meeting gehou. Die voormalige Gautengse minister van gemeenskapsveiligheid Sizakele Nkosi-Malubane, was ook daar. Teffo het nie sy beweringe gestaaf nie, maar hy het gesê die plan was om die waarheid oor  die moord weg te steek en dat niemand wat die aand in die huis was, verantwoordelik gehou sou word nie. Muzikawukhulelwa S'Tembu Sibiya, Bongani Sandiso Ntanzi, Mthobisi Prince Mncube, Mthokoziseni Ziphozonke Maphisa en Fisokuhle Ntuli word vir die moord aaangekla. Die saak duur voort.