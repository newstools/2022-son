JACQUES Nienaber (coach) en sy Springbok-bestuurspan het ses spelers beloon met ’n insluiting in die Suid-Afrikaanse rugbyspan se groep vir die toetsreeks teen Wallis, die Rugby Championship en Jaareindtoer. Die Bokke kom op 2, 9 en 16 Julie in drie toetse te staan teen Wallis, waarna hulle met hul aanslag op die Rugby Championship sal begin.Nthuthuko Mchunu (Sharks-stut), Ruan Nortjé (Bulls-slot), Elrigh Louw (Bulls-agtsteman), Evan Roos (Stormers-agtsteman), Deon Fourie (Stormers-losvoorspeler) en Kurt-Lee Arendse (Bulls veelsydige agterspeler) gaan vir die eerste keer saam met die Bokke oefen. Ofskoon hulle nog nie ’n toets of nie-amptelike wedstryd vir die Bokke gespeel het nie, is Grant Williams (Sharks-skrumskakel) en Salmaan Moerat (Stormers-slot) ook deur Nienaber opgeroep. Dan maak Warrick Gelant (Stomers-heelagter), Johan Goosen (Bulls-losskakel) en Andre Esterhuizen (speel senter vir die Engelse rugbyklub Harlequins) ook ’n terugkeer tot die Springbokke ná ’n lang afwesigheid. In die geval van Esterhuizen, het dié makro-senter in 2018 laas saam met die Bokke geoefen en gespeel. Dit terwyl Gelant, weens langtermynbeserings, sedert die World Cup in 2019 nog nie weer by die Bokke was nie. Goosen het op sy beurt in 2017 laas vir die Bokke gespeel. Dit is ’n massiewe groep van 43 spelers, maar Nienaber het dit met goeie rede só gekies. Spelers wat nie in die toetse vir die Bokke gaan uitdraf nie, sal waarskynlik in weekwedstryde vir die Suid-Afrika ‘A’ span uitdraf. Daar word beoog om drie weekwedstryde vir die SA ‘A’ span te beplan, maar bevestiging daarvan moet nog gegee word. Die Bokke sal vyf van hul eerste toetse almal tuis speel. Dit sluit die drie toetse teen Wallis in, waarna die All Blacks, ná ’n afwesigheid van vier jaar, weer in Suid-Afrika kom speel. Suid-Afrika gaan die Kiwi’s in Mbombela en Johannesburg pak, voor hulle na Australië travel om die Wallabies twee keer aan te durf. Die Bokke sal dan tuis en weg in toetse teen Argentinië speel. Stutte: Hakers: Slotte: Losvoorpelers: Veelsydige voorspelers: Skrumskakels: Losskakels: Senters: Heelagters en vleuels: Veelsydige agterspelers: