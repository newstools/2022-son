SACHA Mngomezulu, wat in die Stormers se United Rugby Championship-kwarteindstryd 'n barshou vanaf die bank gespeel het, gaan saam met die Suid-Afrikaanse o.20-span toer. Die Junior Springbokke (Baba Bokke) se toergroep vir 'n Somer-reeks in Italië is Dinsdag deur die Suid-Afrikaanse Rugbyunie aangekondig. Mngomezulu is een van die twee losskakels in dié groep. John Dobson, coach van die Stormers, was oor die naweek vol lof vir Mngomezulu, wat as binnesenter teen Edinburgh ingespan is, nadat Rikus Pretorius die veld met 'n besering moes verlaat. Sy ervaring van op seniorvlak speel sal baie vir die Baby Bokke beteken wanneer hulle die noordelike halfrond se beste o.20-spanne in Italië gaan aanvat. Die Somer-reeks word vanaf 24 Junie tot 12 Julie beslis, met die Baby Bokke wat eerste teen Engeland se jonges te staan kom. Hulle kom daarna op 29 Junie teen Ierland te staan en op 5 Julie pak hulle Frankryk. Hul laaste teenstander vir 12 Julie sal bepaal word volgens hoe hulle in hul drie vorige wedstryde, in hul groep gevaar het.Die ander groep se spanne is Wallis, Skotland, Italië en Georgië. Die Baby Bokke se groep is: STUTTE: Lamla Nunu, Corné Weilbach (albei WP), Corné Lavagna (Bulls), Juann Else, Sebastian Lombard, Sivu Mabece (almal Bulls). HAKERS: Lukhanyo Vokozela, Connor Evans (albei WP), Tiaan Lange (Bulls). SLOTTE: Reinhardt Ludwig, Merwe Olivier (albei Bulls), Corné Rahl (Sharks). LOSVOORSPELERS: Ruan Venter (Lions), Cameron Hanekom, Gcino Mdletshe (albei Bulls), Siya Ningiza (Sharks), Paul de Villiers, Louw Nel (albei WP). SKRUMSKAKELS: Nico Steyn (Lions), Neil le Roux (Bulls), Imad Khan (WP). LOSSKAKELS: Sacha Mngomezulu (WP), Compion von Ludwig (Bulls). SENTERS: Carlton Banies (Bulls), Suleiman Hartzenberg, Ethan James (albei WP). HEELAGTERS EN VLEUELS: Donovan Don (Griffons), Katlego Letebele, Canan Moodie (albei Bulls), Duran Koevort (WP).