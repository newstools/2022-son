KURT Zouma, defender van West Ham United, is beveel om 180 uur gemeenskapsdiens te doen en is vir vyf jaar verbied om katte aan te hou. Dit volg nadat hy skuldig gepleit het dat hy sy kat geskop en geklap het, het Britse media berig. Die Fransman se broer, Yoan, is tot 140 uur gemeenskapsdiens gevonnis. Die twee broers is ingevolge die Wet op Dierewelsyn aangekla, ná ’n video wat viral gegaan het, wat deur Yoan verfilm en in Februarie op sosiale media geplaas is, gewys het hoe Kurt een van sy katte laat val en dit toe oor die vloer geskop het. Skandelike “Albei van julle het deelgeneem aan hierdie skandelike en laakbare daad met hierdie kat,” het die regter, Susan Holdham, gesê. “Die kat het na jou opgekyk om na sy behoeftes om te sien. “Op daardie datum in Februarie het jy beslis nie in die behoeftes van die kat voorsien nie,” het sy bygevoeg. – Reuters