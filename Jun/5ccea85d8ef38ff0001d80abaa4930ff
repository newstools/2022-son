MISDAAD-intelligensie, die K9-eenheid en die Flying Squad het kragte saamgesnoer en gesteelde kabels van Eskom ter waarde van R2.5 mijloen gekry. Volgens 'n polisiewoordvoerder, Ndakge Gwala, is op 29 Mei 2022 'n klag van hijacking van 'n vragmotor by die polisie in Moorreesburg gemaak. " 'n Vragmotor wat aluminium oorhoofse kabels vervoer het, is by Piketberg gekaap. 'n Ondersoek het plaasgevind en verdagtes is in Kaapstad geïdentifiseer. "Die polisie het op 'n stoorplek in Traffordstraat, Blackheath, afgekom." Volgens Gwala is die perseel op Maandag 27 Junie deursoek en daar is op 6 rolle aluminium-kabels afgekom. "Die polisie het agt verdagtes tussen die ouderdomme van 29 en 49 gearresteer en beslag is gelê op die gesteelde goedere." Hulle verskyn Woensdag in die Blue Downs-hof. 