COPS in Delft se poging om vuurwapens van strate te kry, het vrugte afgewerp toe hulle besig was met stop- en deursoek-operasies en 'n verdagte man gestop het. Volgens 'n woordvoerder van die polisie, AO Joseph Swartbooi, het die polisie Dinsdag in Covid City, Delft, die man gesien en hy het hulle probeer vermy. "Die 27-jarige man is gearresteer en 'n rewolwer sonder koeëls is by hom gekry. Hy het nie 'n lisensie daarvoor gehad nie." Joseph sê hy sal in die Bellville-landdroshof verskyn sodra hy aangekla word weens die besit van 'n onwettige vuurwapen. 