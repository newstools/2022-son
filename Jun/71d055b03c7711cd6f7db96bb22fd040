JOHNNY Depp se fans is regtig iets anders! Die begeesterde ondersteuners van die Pirates of the Caribbean-akteur het ’n vragmotor wat as ’n seerowerskip versier is, buite die hofgebou vasgemeer, waar die lastersaak tussen Depp en Amber Heard aangehoor word. Volgens Entertainment Weekly is die vragmotor met die massiewe skip Dinsdag voor die Fairfax County Circuit Courthouse gestasioneer, waar die jurie beraadslagings hervat het. Prokureurs het Vrydag slotbetoë gelewer ná ses weke se getuienis. Gedagvaar Johnny het ’n saak teen Amber ingedien oor sy in ’n opinion piece, wat sy in 2018 vir The Washington Post geskryf het, haarself beskryf as ’n “openbare figuur wat huishoudelike mishandeling verteenwoordig.” Sy het nie vir Johnny in die stuk genoem nie, maar hy het haar gedagvaar omdat sy te kenne gegee het dat hy ’n abuser is. 