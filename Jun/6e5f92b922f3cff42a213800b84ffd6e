DIE room van Kaapse junior basketbal-talent sal Saterdag in Heideveld in aksie wees. Die Heideveld Basketball Club speel van die oggend gasheer vir die Cape Town Basketball Association se wedstryde. En John Goliath, found­er van dié klub op die Cape Flats, sê daar kan ’n fees van aktiwiteite by die klub se headquarters, die Hoërskool Heideveld, verwag word. “Dit sal die eerste keer sedert Covid wees dat ons weer wedstryde host. Ons het drie courts en is slaggereed vir dié uitdaging. “Die community van Heideveld staan altyd bankvas agter ons wanneer ons wedstryde host en dit gaan Saterdag beslis weer die geval wees,” het Goliath bygevoeg. Die Heideveld-klub is een van die grootste basketbalklubs in die land, met ’n ledetal van nagenoeg 15o. “Ons klub het spelers van onder 12 tot in die seniors se Superliga. Dit sluit seuns en meisies in. “Trouens, ons het selfs spelers van 10 en jonger, maar daar is nie ’n liga vir hulle om in te speel nie,” het Goliath gesê. Die klub se voorsitter is Laura Radloff. Die program vir Saterdag in Heideveld is: 