DIE beeldskone model en mediese dokter Ferini Dayal, hoop om die eerste Suid-Afrikaner te word wat die gesogte Miss International-kroon huis toe bring. Ferini sal Suid-Afrika op 13 Desember in Japan verteenwoordig as Miss International South Africa, in een van die top-drie peagant-kompetisies in die wêreld. Suid-Afrika het nog nie hierdie kroon huis toe gebring nie en die filantroop en mediese dokter is opgewonde om dié eer te bekom. “Ek het nog altyd daarvan gedroom om ’n ambassadeur vir ons land, en ’n voorstander van gesondheid as ’n mediese dokter te wees, en nou het ek die geleentheid om albei te doen op ’n platform wat ongelooflike verandering vir my mense van Suid-Afrika kan skep. Ferini is die stigter van die Dayal Foundation, ’n liefdadigheidsorganisasie wat daarop gemik is om ’n verskil in baie Suid-Afrikaners se lewens te maak, deur fondsinsameling en mediese voorspraak. Ferini het ’n biomediese wetenskappe-graad met fisiologie as hoofvak gedoen. Sy het op 20-jarige ouderdom gegradueer, waarna sy aansoek gedoen het vir die Graduate Medical Entry Program en in 2018 met ’n baccalaureus in geneeskunde en chirurgie aan die Universiteit van Witwatersrand gegradueer het. Sy werk tans as ’n chirurg van die groep van Charlotte Maxeke Johannesburg Akademiese Hospitaal by die by Bertha Gxowa-hospitaal. Geskenk Tydens die height van die Covid-19-pandemie, het sy ’n inisiatief geïmplementeer wat daarop gefokus het om geskenke aan kinders in pediatriese sale te skenk. Dit het bekendgestaan as die ‘Dayal Christmas Drive’. Meer as R250 000 se speelgoed is geskenk om elke kind te bederf. Hierdie winter sal Ferini ook fokus op ’n winter drive waar sy komberse, sokkies, skoene en boeke gaan bymekaarmaak vir ’n huis van 80+ kinders. Sy wei uit oor hoe sy tans voorberei vir die kompetisie. “Voorbereiding tot dusver was beide geestelike en fisiek. “Ek het die ongelooflikste ondersteunende familie en geliefdes wat daar is vir my en my gehelp het om my lewe as ’n chirurg en as Miss International te balance. “Daarby het ek verseker dat ek ten minste een dag per maand vir myself neem, om te verseker dat ek geestelik sterk is, dat ek altyd getrou aan myself bly op hierdie reis, en te verseker dat ek my beste self eerste stel.” Sy vertel wat dit vir ons as ’n nasie sou beteken as sy met die Miss International-crown terug huis toe kom. Uitdagings “Ons as ’n land sou geweldig verhewe wees in terme van pageantry. Dit is ’n groot stepping stone vir soveel vroue in ons land, dit gee hoop aan jong meisies wat sosio-ekonomies benadeel is, wat die daaglikse uitdagings in SA ervaar, die vermoë het om hul storie te vertel, en gee alle vroue die selfvertroue om te weet dat ons ’n sê het en selfs met die uitdagings, ons drome kan bereik. “Die kroon en wen vir my land sal dien as baken van hoop, in alles wat ek doen om ons land te verbeter, om op te staan ??vir ons mense, ’n simbool dat ons die reënboog is wanneer die storm verby is.”