DIE Essop-familie kap gerugte dat Shireen Essop (32) se verdwyning gestage was. Die familie van die Manenberg-ma het bewerings verwerp dat sy op 'n dwelmmisbruik-spree na Durban gegaan en haar ontvoering gefake het. Shireen is verlede maand as vermis aangemeld nadat sy op 23 Mei in Weltevredenweg, naby Browns Farm in Philippi, ontvoer is terwyl sy na haar huis gery het. Daar is geglo dat onbekende mans haar genader, in hul voertuig gedwing en haar na 'n onbekende plek geneem het. Sy is intussen met haar familie herenig. Hoewel haar terugkeer aanvanklik verwelkom is, het dit sedertdien ’n herrie op sosiale media veroorsaak omdat talle ’n verduideliking geëis het terwyl haar familie geswyg het. Sommige mense het beweer die ontvoering is 'n versinsel. Hameed Essop, familie-woordvoerder, wat ook Shireen se swaer is, het aan News24 gesê die familie neem kennis van die “leuens” wat op sosiale media die ronde gedoen het. “Shireen was onder geen omstandighede in Durban nie. Sy was nog nooit op dwelms nie. “Sy rook nie eens sigarette nie en die blatant opgemaakte stories wat oor die voorval die ronde doen, is kommerwekkend en hoogs onvanpas. “My familie gaan deur 'n moeilike tyd en ons probeer genees.” Hy het bespiegeling van 'n feud tussen Shireen en haar broer oor die familiebesigheid verwerp. “Dit is eenvoudig nie waar nie. Hulle het nie 'n familiebesigheid nie. “Daar was nooit enige wedywering tussen broers en susters oor 'n besigheid wat aan haar broer oorgegee is nie. “Shireen se pa het ook nog nooit 'n besigheid besit nie en hy is al 15 jaar in aftrede. Op ’n vraag of enige losprys vir Shireen betaal is, het hy gesê hy mag nie oor dié kwessie kommentaar lewer nie. "Die saak is tans by die polisie en die ondersoek is aan die gang.” Die Klipfontein-buurtwag by die Klipfontein-sendingstasie het Essop verlede Vrydag kort ná middernag gevind. Intussen het kapt. FC van Wyk, 'n polisiewoordvoerder, slegs bevestig dat die ondersoek duur voort.