'N VERMEENDE bendeleier is weens poging tot moord op die top lawyer William Booth gearresteer. Moegamat Toufiek Brown, bekend as Bubbles, het Donderdag in die Kaapstad se landdroshof verskyn. Volgens 'n woordvoerder van die Valke, kol. Katlego Mogale, word die 25-jarige Brown aangekla vir die besit van 'n ongelisensieerde vuurwapen en koeÃ«ls en bendeverwante aanklagte onder die wet op voorkoming van georganiseerde misdaad (Poca). News 24 berig die saak is tot Maandag uitgestel sodat Brown regshulp kan kry. Hy word daarvan beskuldig dat hy die middelman was wat die poging tot moord-aanslag op Booth beplan het. Daar is op Booth geskiet by sy huis op 9 April 2020. Talle mense is aangekla en Brown se vrou, Kauther Brown, Ebrahim Deare en Riyaad Gasant het reeds skuldig gepleit vir 'n vonnisooreenkoms. Kauther Brown dien 3 jaar uit in huisarres, Deare 10 jaar tronkstraf en Gasant 5 jaar. Sake teen die vierde beskuldigde is teruggetrek. 