DIE Police and Prisons Civil Rights Union (Popcru) het by die department van korrektiewe dienste se Wes-Kaapse kantoor naby Goodwood betoog. Hulle eis onder meer 'n verbetering van veiligheid vir bewaarders in die provinsie se tronke. Die Wes-Kaapse Popcru-sekretaris, Pat Raolane, sê oorbevolking sowel as understaffing by tronke bly 'n groot kwessie. En as dié kwessie nie gou aangespreek word nie sal dit binnekort die gewone inwoners ook raak. Raolane maak verwysing na die onlangse ontsnapping by die Malmesbury-gevangenis en waarsku dis net 'n kwessie van tyd voordat 'n soortgelyke voorval plaasvind as hul kwessies nie gou aangespreek word nie.