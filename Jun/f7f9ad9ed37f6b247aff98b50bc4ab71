DIE Bayview Cup vir o. 16-spanne kan nou ook sy regmatige plek inneem as een van die voorste junior tournaments op die Kaapse soccer calendar. Hoe wonderful is dit nie om te sien dat die toernooi gegroei het van ’n handjievol spanne in die eerste weergawe, tot die 64 klubs wat vanjaar meeding. Dis mos ’n aanduiding watter aansien dit geniet, en hiervoor verdien Bayview se main man, Mark Rodriques, groot lof en krediet. Dit het beslis een van die toernooie geword wat almal wil wen. Die toernooi, wat tydens die skoolvakansie aangebied word, begin môre en duur tot 1 Julie by die Strandfontein Sport Complex in Mitchells Plain. Soos gewoonlik sal die Academy-spanne weer onder die gunstelinge wees om met die louere weg te stap. Dit is juis spanne soos Cape Town Spurs (voorheen Ajax), defending champs van die toernooi, wat beslis een van die top-dogs is om te klop. Coach Wilfred Mugeyi, wat by David Nyathi oorgeneem het, reken dat hulle vanuit die staanspoor elke game soos ‘n “Cup final” hanteer om ’n boodskap aan hulle rivals te stuur, want hulle wil hul titel behou. Dís die waarskuwing wat Mugeyi, ’n voormalige speler van Ajax, voor die negende weergawe van die die Bayview-toernooi uitgestuur het. Die oud-Ajax-middelskakel is deur die Kaapse legend en Spurs se Tweede Liga coach, Duncan Crowie, teruggebring om te help met die Academy-spelers. Hy moet nou seker maak dat dié spelers hul volle potensiaal bereik. Mugeyi en sy Spurs-spelers is bewus dat hulle vanjaar sterker teenstand kan verwag, met Rodriques, organiseerder van die toernooi, wat twee spanne van buite gelok het. Hulle is Windhoek Gymnasium High School van Namibië en Beaufort-Wes Sekondêre Skool, wat dié streek represent. Mugeyi het verduidelik: “Ons is gereed en kan nie wag nie. “Ek het ’n baie goeie squad en ek glo in hulle. Hulle is honger vir sukses - nie net vir die toernooi nie, maar vir hul loopbane. Ek is hier om hulle te help om dit te vermag.” Spurs het Donderdag sy laaste oefening teen sy o.18-span gehad voor hulle die ure begin aftel vir die begin van die toernooi. Intussen maak die toernooi ook vir die eerste keer voorsiening vir meisiespanne. Niemand is meer in haar skik as Natasha Hendricks, adjunk-president van Mitchells Plain LFA en coordinator van vrouesokker in die area. “Dis net die begin om die belangstelling en betrokkenheid van die meisies te kry.”