NET toe ons begin dink het dit kan  nie erger  nie, toe word dit erger. The South African berig kenners voorspel petrol gaan Julie met R2.50 per liter styg. Die krisis word aangevuur deur die sinnelose inval van Rusland in Oekraïne. Dit veroorsaak ook dat die globale verskaffingsnetwerke net soos met Covid-19 omvergewerp word. Dit het 'n nadelige invloed op die waarde van olie wat die maand met nog 7% gestyg het. Sit daar by die swak rand en dit is 'n resep vir 'n ramp. Die  Organisation for Undoing Tax Abuse (OUTA) sê as dit gebeur, sal dit baie Suid-Afrikaners teen die afgronf stuur. Dit beteken dat petrol dan R27 per liter sal wees. "Die verligting van R1.50 wat die regering op petrol gee, was vir April, Mei en Junie. As die minister van finansies Enoch Godongwana dit tot 75 sent per liter gaan verlaag soos ons verwag, sal petrol vir Julie omtrent R12.50 meer wees." "Dan sal 95 oktaan van R24.17 tot omtrent R26.70 styg. Die minister moet eers daarmee wag totdat die geopolitieke faktore saam met die versterking van die rand, verbeter. 