CALITZDORP. - 'n Beradingskursus wat deur Maatskaplike Dienste aangebied is aan 'n groep van ongeveer 10 inwoners, het hier weer hoop gebring. Soufie Roman, lid van die plaaslike GPF, verduidelik: “Daar was nog altyd 'n behoefte aan beraders op die dorp. “Mense wat deur trauma gaan moet gehelp word. Dit doen ek nou al vir jare in my gemeenskap, as berader. “Daarom is dit so aangenaam om te sien ander mense bemagtig hulle nou ook as beraders.” In die verlede het inwoners wat deur trauma van verkragting, dood en aanranding gegaan het (die GBV gevalle) gekla hulle kry geen emosionele ondersteuning van staatsinstansies, deur middel van berading nie. “Nou is daardie klagte ook aangespreek,” sê Jacob Willemse, die bekendste gesig in die dorp en ook die chair van die plaaslike buurtwag. Willemse vertel: “Ek het ook nou my sertifikaat in berading ontvang. Ek is dus nou 'n gekwalifiseerde berader. “Wat meer belangrik is, ek kan nou mense in nood berading gee.