AS SY mede-Senegalese voel hy moet nié meer vir Liverpool sokker speel nie, wie is Sadio Mané dan nou om daarteen te stry. Mané het nog een jaar van sy kontrak met Liverpool oor, maar dit het onlangs aan die lig gekom dat dié Senegal-doelskieter gereed is om 'n groot move te maak. Bayern Munich is luidens verskeie internasionale publikasies, die groot gunsteling om Mané te sign. Mané is vroeër in die week daaroor gepols, voor Senegal se Afcon kwalifiserende wedstryd, waarop hy geantwoord het: “Soos almal is ek op sosiale media en ek sien die comments. Is dit nie tussen 60 tot 70% persent van Senegalese wat voel ek moet Liverpool verlaat nie? “Ek sal doen wat hulle vra. Ons sal binnekort sien! Moet nie haastig wees nie, want ons gaan dit saam sien.” Dit blyk ook of Jürgen Klopp, Liverpool se manager, reeds sy seëning gegee het vir Mané om groener weivelde te soek. Klopp het onlangs gesê waar ook al Mané gaan speel, hy ’n groot impak sal maak. Sky Sports berig ook dat Bayern bereid is om £30 miljoen vir Mané te betaal, en wil hom tot en met 2025 by dié Bundesliga-klub hou. Vir Liverpool sal £30 miljoen vir die verlies van só belangrike speler egter te min voel.