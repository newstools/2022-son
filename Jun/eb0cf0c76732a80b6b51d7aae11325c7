DIE mayor van die Knysna-munisipaliteit, Levael Davis, sowel as sy kollegas van die DA, het Dinsdag almal mosies van wantroue oorleef. Dit het gekom nadat die Patriotic Alliance (PA) van ’n koalisieregering met die regerende DA onttrek het en met die ANC in die kooi gespring het. Daar is toe Dinsdag mosies van wantroue teen Davis, die speaker, Julie Lopes, die hoofsweep, Hilton Stroebel en die adjunkburgemeester, Mark Willemse, gebring. Dion George, die DA-kiesafdelingshoof in Knysna, sê die PA het nou sy plek in die mayco verloor. George sê verder Marlene Boyce is as die waarnemende munisipale bestuurder aangestel. Kandidaat Sy sal in dié pos vir ’n maand waarneem, het George verder gesê. Volgens George het die PA het tydens die raadsvergadering ’n kandidaat van die JB Marks-munisipaliteit voorgestel. George het bygevoeg dat die betrokke kandidaat “sou nie in die belang van die dorp gewees het nie, gegewe sy geskiedenis in die JB Marks-munisipaliteit en die klagte wat hy blykbaar in die gesig staar.”