Villager RFC, wat vroeg in die seisoen ‘n paar liederlike nederlae gely het, se jaar lyk nou ewe skielik wees soos sunshine en roses. Dit nadat Villager ’n tweede agtereenvolgende sege behaal het in die Westelike Provinsie se Superliga A. Villager het SK Walmer met 22-7 geklop. Dié is een van die wedstryde in WP-klubrugby wat Vrydag reeds beslis is. In die ander vervroegde wedstryd het Hamiltons vir Hamlets met 66-22 kafgedraf. Dit blyk Hamlets is nou die groot favourites om uit Superliga A terug tot in Superliga B gerelegeer te word. In Saterdag se game op Florida Park in Ravensmead het die tuisspan, Tygerberg, te veel skietgoed vir Northlink College (NTK) van Parow gehad. Die Tiere was met 36-20 baas en sal baie postiewes uit dié wen kan haal, aangesien daar dié seisoen met ‘n jong en nuwe groep spelers gebou word. 