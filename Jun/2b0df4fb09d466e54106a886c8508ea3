DIE Suid-Afrikaanse krieketspan het nou meer diepte. Só sê Mark Boucher, coach van die Proteas, ná hule T20-reeks teen Indië. Dié reeks het met 2-2 geëindig, nadat Sondag se vyfde en beslissende game doodgereën het. Suid-Afrika het die eerste twee games gemaklik gewen, voor die Indiërs met twee kliniese seges geantwoord het. Boucher het ná die reeks gesê: “Ons het nogal baie diepte om van te kies. Daar is spelers wat opgang gemaak het, maar ek los dit in Victor (Mpitsang) se hande om ’n keuse daaroor te maak. Diepte “Ek dink dit is goed as daar verskillende name na vore kom, dit wys die diepte in ons sisteem.” Maar ondanks die diepte is Boucher oortuig dat die Proteas net sukses by ’n World Cup kan behaal as hulle bestendig bly met die spelers wat reeds ervaring opgedoen het. Die T20 World Cup vind juis later die jaar in Australië plaas, en dit lyk asof Boucher nie te veel aan die span gaan torring wat laas jaar nie die semi-finals kon haal nie. “Ongelukkig kan daar net 11 spelers speel, en hopelik is daar ses kolwers in die span. “Om spelers kans te gee, moet jy een of twee manne miskyk en die belangrike aspek daarvan is om die balans reg te kry,” het Boucher gesê. Hy het verwys na die besering van Aiden Markram, waar daar ’n call gemaak is om ’n ekstra all-rounder te kies. Dwaine Pretorius het in die reeks teen Indië op nommer drie kom kolf, waar Markram gewoonlik instap. Boucher voer aan dat dié plan egter nie volhoubaar is nie en Markram se bydrae kwaai gemis was.