Twee sekuriteitswagte is gewond en ‘n gewapende rower is dood tydens ‘n transito-rooftog. Volgens polisiewoordvoerder, lt.kol. Robert Netshiunda, het die rooftog in Brakpan plaasgevind. Tydens die oor-en-weer-skietery tussen die wagte van G4S-sekuriteit en gewapende rowers, is een verdagtes noodlottig gewond en twee wagte is raakgeskiet. Netshiunda sê die vên met drie sekuriteitswagte het in Lower Road gery toe hulle deur gewapende rowers aangeval is. Die verdagtes het in verskeie motors van die toneel met ’n onbekende bedrag geld gevlug. Die Gautengse polisie het intussen ’n soektog na die verdagtes begin. 