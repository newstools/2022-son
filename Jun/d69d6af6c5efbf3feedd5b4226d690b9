'N 25-JARIGE man is Dinsdag gearresteer nadat hulle inligting ontvang het van 'n onwettige vuurwapen in Katrina-hof in Manenberg. Volgens 'n polisiewoordvoerder, Ndakhe Gwala, het polisielede die vuurwapen gekry wat onder skoene in die slaapkamer versteek was. Die man sal in die Athlone-landdroshof verskyn. Volgens Gwala is twee verdagtes in Atlantis gearresteer toe gemeenskapslede Woensdagoggend vroeg gesien het hulle peuter met aluminiumkabels in 'n oop stuk veld. "Die polisie was gou op die toneel en het die mans in hegtenis geneem. Daar is uitgevind hulle het nog kabels iewers versteek. Albei sal in die Atlantis-hof verskyn."