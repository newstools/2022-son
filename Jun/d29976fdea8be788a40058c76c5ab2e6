ENGELAND sal sonder een van sy staatmakers die Suid-Afrikaanse vrouekrieketspan in ’n toets aanpak. Tash Farrant, hotklou-naatbouler van die Engelse, het ’n rugbesering opgedoen en gaan die toets wat Maandag op Taunton begin, misloop. Farrant het vroeër vanjaar ’n reuse-rol in Engeland se veldtog gespeel, waar dié land in die eindstryd om die World Cup in April teen Australië in Nieu-Seeland vasgeval het. Behalwe dat sy die toets teen Suid-Afrika gaan misloop, sal sy ook die T20-reeks by die Commonwealth Games misloop. Intussen het Suid-Afrika se voorste kolwer, Laura Wolvaardt, 101 lopies van 148 aflewerings aangeteken in haar span se opwarmingswedstryd teen Engeland A in Sussex. Die ervare Marizanne Kapp, Lizelle Lee en Sinalo Jafta, is onder die spelers wat vir die eerste keer in sewe jaar gereed maak vir toetskrieket. Toetskrieket Dié Suid-Afrikaners het laas in 2014 toetskrieket gespeel toe hulle teen Indië in Mysore, gejol het. Kapp, Trisha Chetty, Lee en Chloe Tryon, het in daai toets gespeel, terwyl Shabnim Ismail in 2007 teen Nederland gespeel het. Suid-Afrika het 301 in 80 boulbeurte aangeteken, met Suné Luus wat 48 lopies bygedra het. Engeland het gister sy eerste beurt met sy telling op 276/9 gesluit. Die Vrouteas sal Donderdag hul beurt hervat, met 35 lopies op die telbord sonder die verlies van ’n paaltjie.