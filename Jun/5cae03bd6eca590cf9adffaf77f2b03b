SEABELO Senatla gaan Saterdag sy 50ste wedstryd vir die Stormers in hul United Rugby Championship-halfeindstryd teen Ulster in die Cape Town Stadium uitdraf. Daar is net een verandering aan die span wat Edinburgh verlede week in die kwarteindstryd geklop het. Soos Son reeds Woensdag berig het, gaan Damian Willemse sy terugkeer van 'n arm besering maak om sy plek op binnesenter in te neem vir die uitklopstryd, wat Saterdag om 15:00 afskop. 'n Groot skare word verwag. Toeskouers word aangeraai om ten minste 14h00 op te daag om te verseker dat hulle nie enige van die aksie misloop nie. Senatla het sy Stormers-buiging in 2014 gemaak en het ook 'n skitterende Sewes-loopbaan gehad en 'n rekord van 230 drieë vir die Blitsbokke gedruk. Die spoedvraat het die eerste vier wedstryde van die URC weens 'n besering misgeloop, maar is steeds derde op die driedrukkerslys met nege drieë tot dusver. Hy is ook een van vyf Stormers-spelers in die beginspan vir Saterdag wat in die United Rugby Championship 2021/22 Dream Team aangewys is, saam met Willemse, Evan Roos, Leolin Zas en Warrick Gelant. John Dobson, hoofafrigter van Stormers, het hulde gebring aan Senatla. "Seabelo is 'n ongelooflike begaafde atleet wat lank gelede hierdie mylpaal sou bereik het as hy nie ook een van die beste sewesspelers van alle tye was nie. Hy verdien al die lof wat oor hom kom, hy is 'n ware professionele persoon en speel 'n groot rol in ons sukses hierdie seisoen." Dobson het gesê om Willemse terug te hê vir die halfeindstryd is 'n groot hupstoot. "Damian is nog 'n fenomenale speler en krediet moet aan hom en die mediese personeel gaan dat hulle hom gereed gemaak het vir hierdie wedstryd. Hy is 'n wêreldklas-presteerder wat 'n verskil aan enige span sal maak," het hy gesê. Die Stormers-afrigter het bygevoeg dat die span die meeste wil maak van wat 'n groot geleentheid Saterdag by Cape Town Stadium behoort te wees en hopelik dit 10 agtereenvolgende oorwinnings in die kompetisie te maak om volgende week hul plek in die eindstryd te bespreek. “Ons is so bly dat ons ons halfeindstryd voor ons Faithful-ondersteuners kan speel. Dit gaan 'n spesiale dag wees en ons wil dit alles geniet. “Die span is gretig om daarheen te gaan en die game te speel wat ons liefhet soos ons daarvan hou om dit te speel,” het hy gesê. Die Stormers-span is: 15 Warrick Gelant, 14 Seabelo Senatla, 13 Ruhan Nel, 12 Damian Willemse, 11 Leolin Zas, 10 Manie Libbok, 9 Herschel Jantjies, 8 Evan Roos, 7 Hacjivah Dayimani, 6 Deon Fourie, 5 Marvin Orie Mo, 4 , 3 Frans Malherbe, 2 JJ Kotze, 1 Steven Kitshoff (kaptein). Bank: 16 Andre-Hugo Venter, 17 Brok Harris, 18 Neethling Fouche, 19 Adre Smith, 20 Ernst van Rhyn, 21 Nama Xaba, 22 Godlen Masimla, 23 Sacha Mngomezulu.