Alles het pikswart verbrand en om alles te kroon, is dit snags pikdonker sonder krag. Dis die situasie van die inwoners van die Gatjie-plakkerskamp in Dieprivier waar ’n woedende vuur Saterdag twee lewens gevat het, maar ook talle dakloos gelaat het. Die ergste is die elektriese pale het ook in die slag gebly en dit moet nog herstel word. ’n Lid van die local komitee Elizabeth van der Meulen sê die oorsaak van die brand bly onbekend en sy vra inwoners om nie te bespiegel nie. Van der Meulen sê: “Ons weet nie wat regtig gebeur het nie. So, mense moenie stories opmaak nie.”