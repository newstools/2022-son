DIE Proteas het Dinsdag teen die Indiese spin gevou en daarmee ’n kans verbrou om die reeks te kon beklink. Indië het danksy uitstekende boulwerk van sy spiner Yuzvendra Chahal daarin geslaag om die derde T20-wedstryd gister in die in Dr. Y.S. Rajasekhara Reddy Stadium met 48 lopies te wen. Suid-Afrika is egter steeds met 2-1 voor met die vierde wedstryd wat Vrydag gespeel sal word. Temba Bavuma, kaptein van die Proteas, het vir die derde keer agtereenvolgens besluit om die tuisspan eerste te laat kolf. Chahal, wat ook as die speler van die wedstryd aangewys is, het die Protea-kolwers omtrent laat sweet. Hy het 3/20 laat kantel terwyl die naatbouler Harshal Patel 4/25 geneem het. Maar dit was ook die tuisspan se kolwers wat onder die Proteas-boulers ingeklim het met aanvangspaar Ruturaj Gaikwad (57) en Ishan Kishan (54) wat ’n vennootskap van 97 om die eerste paaltjie aangeteken het op pad om die tuisspan op ’n stewige 179/5 in hul 20 beurte te kon bereik. Die tuisspan het hul eerste paaltjie op 97/1 in die 10de beurt verloor, wat die grondslag vir die tuisspan se sege gelê het. Beide spanne het met dieselfde spanne as in die vorige wedstryd gespeel. Bavuma het ná die wedstryd gesê die span se onvermoë om vennootskappe te bou, het hulle die wedstryd gekos. Die Suid-Afrikaners het ook talle vangkanse verbrou.