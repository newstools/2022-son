DIE Passenger Rail Agency of South Africa (Prasa) het Woensdag gesê hy makeer R1 miljard vir sekuriteit om sy infrastruktuur oor die volgende drie jaar teen vandalisme te beskerm. Eyewitness News berig Prasa is ook besig om ekstra maatreëls te tref om te keer dat koperkabels gesteel en gevandaliseer word en om seker te maak dat treine weer kan ry. Die agentskap het die parlement oor die jongste planne ingelig en hoe om die spoorweë weer reg te ruk. Volgens Prasa is sy planne wat ingestel is, besig om te werk. Daar is dus 'n groot nood om bates te beskerm sodat Prasa weer heeltemal operasioneel is. CEO David Mphelo het aan die parlement gesê die grootse uitdaging is om sekuriteit reg te kry.