UWC Ladies het nét te veel gehalte gehad vir sy buurspan, Vasco da Gama, in sy sege van 4-1 Saterdag in die UWK-stadion. Dan moet daar ook in ag geneem word dat Vasco varser was omdat sy spelers ’n week lank kans gehad het om te rus in vergelyking met Thinasonke Mbuli (coach) se UWC Ladies, wat twee wedstryde binne vier dae moes speel. Tog was dit ’n geval waar ervaring geseëvier het oor die exuberance of youth van Justin Tantaal(coach) se Vasco-span. Mbuli het ook erken dat die telling ’n bietjie vleiend is teenoor ’n Vasco-span wat baie mobile was. “Dit was moeilik, want hulle was varser as ons en dit is waarom van die spelers oor niggles gekla het, en daarom moes ek veranderinge maak. “Die tempo van die game was met sekere tye baie hoog vir ons. Hulle het ’n jong span, en het goeie, jong talent bekom wat baie vinnig is. “So, wat ek sê, is met sekere tye in die wedstryd was hulle varser as ons, maar gelukkig kon ons daarmee deal.” Boonop het die UWC-span met dié oortuigende sege sy Parow-bure daaraan herinner wie van die twee Kaapse Hollywoodbets-Superliga-spanne die sweep klap. Tantaal het wel gesê dat die effort en karakter van sy spelers baie belangriker as die uitslag van die game is. “Ons kan net ons foute van die wedstryd regstel in die toekoms. Ek is trots op my ladies en ons kan bou vir die toekoms,” het Tantaal gesê. UWC, wat derde is, speel oormôre gasheer vir die Universiteit van Johannesburg (vierde) in Bellville.