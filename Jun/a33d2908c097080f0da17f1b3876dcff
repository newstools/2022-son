TALLE plekke in Kaapstad is deur die baie reën verspoel en skade is ook aan eiendom aangerig. Charlotte Powell, ’n woordvoerder van rampbestuur van die Stad Kaapstad sê teen Dinsdagmiddag 12:30 was vloede, dreine wat geblok is en skade wat aan eiendom aangerig is, aangemeld in Kleinvlei, Ravensmead, Goodwood, Strand, Riverside, Bonteheuwel, Belhar, Maitland en Bellville-Suid. Sy het ook gesê die departement van padinfrastrukture werk daaraan op paaie en dreine wat geblok is, skoon te maak.