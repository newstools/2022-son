DIE polisie in Oos-Londen sê daar is geen beslissing gemaak oor wat die oorsaak was van die 21 tieners se dood in 'n tavern Sondag in die vroëe oggendure nie. Bespiegelings doen die ronde dat dit koolstofmonosiede kan wees, nadat 'n petrolopwekker in die Enyobeni Tavern gevind is. Die Oos-Kaapse polisiekommissaris, lt.genl Nomthetheleli Mene, sê mense moet versigtig wees om vals inligting te versprei. Verskeie moontlikhede is genoem oor hoe die kinders kon gesterf het, maar die polisie sê dit belemmer hulle ondersoek. 'n Polisiewoordvoerder brig. Thembinkosi Kinana sê volgens Mene veroorsaak die stories verwarring en mense twyfel in die polisie se ondersoek. Kinana sê die polisie sal terugvoering gee, sodra die ondersoek voltooi is. "Die families en lede van die publiek sal ingelig word. Ons vra mense om nie wilde afleidings te maak nie. Dit help ons nie in ons ondersoek nie." - Eyewitness News