DIE sewende reeks van Slank gaan deelnemers weer uitdaag, kykers inspireer en die lewe van ’n hele paar mense handomkeer verander. “Ons het vir hierdie reeks bekendes, kykers en selfs ’n vorige deelnemer wat beoog om ’n verdere 50 kg te verloor,” sê die vervaardiger, Stephan Neethling. “Van die deelnemers kry reeds bereide kos en ander maak hulle eie kos gegrond op sekere eetplanne.” Die deelnemers aan die sewende reeks van Slank is ’n uiteenlopende groep wat almal een ding voor oë het — om aan die einde van die reeks slanker uit te stap. Daar’s ’n paar bekendes wat aan die nuwe reeks deelneem. Ná skool het hy rekenaars vir die kospotte verruil en dit het intussen sy groot passie geword. Hy het in 2015 as sjef gaan studeer en braai nou elke Vrydagaand in Toks ’n Tjops. Tommy beskryf homself as iemand wat van die buitelug hou. Selfs by sy huis hou hy daarvan om op die stoep by ’n vuurtjie te sit en vir die sterre te kyk. Hy wil aan Slank deelneem om gewig te verloor en ’n gesonder leefstyl te volg. Sy probeer ook tyd inruim vir aktiwiteite soos oefen, stap en besoeke aan die gimnasium. Met haar deelname aan Slank hoop Stephanie om haar gewig en haar lengte in ooreenstemming te kry. Die konsep van die program om aan deelnemers verantwoordelikheid te gee vir hulle eie vordering, staan vir haar uit. Toks se leuse is om nooit op te gee nie. Hy wil nie net ’n verskil in sy eie lewe maak nie, maar ander inspireer om dieselfde te doen. Skakel van Sondag 10 Julie om 17:30 op kykNET (DStv-kanaal 144) in.