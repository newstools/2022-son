DALVON Blood is só talentvol, hy kon in ’n sta­dium enige sportsoort gekies het waarin hy naam kon maak. Die hart van dié boorling van Grabouw klop egter te warm vir rugby en tot dusver het Blood reeds verskeie mylpale in dié sport bereik. Die grootste daarvan was waarskynlik toe hy vanjaar sy debuut vir die Suid-Afrikaanse Sewesrugbyspan in ’n World Series-toernooi gemaak het. Hy sê toe hy die call gekry het om vir die Blitsbokke te speel, het een van sy drome ’n reality geword. “Van kleins af wou ek nog altyd ’n Blitsbok wees. En om my oefentrui van die legend Branco du Preez in Toulouse te ontvang, was ’n groot eer. “Ek admire hom en die beste van alles is dat hy langs my op die veld uitgedraf het,” vertel ’n trotse Blood. Gespring Dit het ook nie lank gevat vir Blood om sy eerste drie in ’n Blitsbok-trui te druk nie. Hy onthou dié geleentheid in Toulose so: “My eerste drie vir Suid-Afrika het so vinnig gebeur. Ek het net die bal ontvang en ’n paar ouens ge-sidestep en langs die kantlyn afgehardloop. “Toe ek omdraai en kyk, was al my spanmaats by my en hulle het op my gespring en was baie trots op my. “Ek het op daai oomblik die bond gevoel. Ek was self baie trots, nie net as ’n Blitsbok nie, maar ook as ’n ware Suid-Afrikaner. “Ek het nie dat die groot name van Fidji, Nieu-Seeland, Samoa of van die ander lande my intimideer nie. Hoewel ek van dié spelers admire het, was dit net belangrik dat ek die oomblik met my spanmaats kon deel.” Gereelde Volgens Blood is sy liefde vir rugby ’n familie-ding en in die Bolandse dorpie Grabouw is dít ook die een sportsoort wat koning kraai onder die gemeenskap. Hoewel Blood nou nie die Blitsbokke se voorlopige oefengroep gehaal het vir volgende maand se Statebondspele nie, het hy dit reeds sy mission gemaak om vanaf die nuwe seisoen ’n meer gereelde lid van dié uitsoekgroep te word.