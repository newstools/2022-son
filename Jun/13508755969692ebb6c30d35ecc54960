DINGE word deesdae op ’n “ander level” gedoen by die geskiedenisryke amateur-klub Liverpool-Portland. Dit is omdat daar ’n mengsel van die new kids on the block is, saam met wyse en ervare koppe soos Stanley Patience (voorsitter) en Ebrahiem Ventura (HOD) wat op administrasievlak touwys maak en leiding gee. Faizel Adams, coach van Portland, het Son meegedeel dit is om die klub te help om sy gloriedae te laat herleef. Liverpool-Portland, ’n voormalige Coke Cup champ, maak tans ook golwe in vanjaar se bekerreeks waar hy tot die Round of 64 deurgedring het. Die span vorder ook uitstekend in sy LFA waar hy tweede is met ’n game in hand - als tot Adams se verrassing. Adams-hulle kom Sondag te staan teen ’n gedugte elftal en nog ’n voormalige kampioen in Silver Spurs op William Herbert. Franchise “As niemand die passie vir die rivalries tussen die spanne verloor het nie, dan is ons in vir ’n cracker,” vertel Adams. “Dit gaan moeilik wees, want hulle is ’n Derde Liga-franchise. Ons berei egter voor vir ons eie game plan en nie vir hulle nie.” Volgens Adams is hulle op ’n missie om die klub se image te verander. “Ons het ’n plan van drie jaar in die pyplyn en dis nou eers ons eerste jaar. Daar is reeds positiewe signs omdat die spelers inkoop in die klub se visie en struktuur. “Die klub toon ook goeie groei met nuwe lede wat aansluit om te help dit weer ’n powerhouse te maak.”