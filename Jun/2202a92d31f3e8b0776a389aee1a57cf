DAAR gaan beslis meer as net ligapunte op die spel weens wanneer Union-Milnerton en SK-Walmers mekaar Saterdag die stryd op die Track in Groenpunt aansê. Wanneer dié twee spanne mekaar aandurf word daar gewoonlik ook sake uitgespook vir die Ely Memorial Cup. Dié beker is op die spel om Ebrahim Ely te vereer, wat vir SK-Walmers én Uni-Mil in sy rugbyloopbaan gespeel het. Ely het in 2016 in ’n tragiese gewapende rooftog in Distrik Ses sy lewe verloor. Die span van Isma-eel Dollie (coach) bevind hom nou halfpad deur die seisoen vir die eerste keer in sy die geskiedenis, in die eerste plek op die log van die Super League A-kompetisie van die Westelike Provinsie. Segeloos Uni-Mil het tot dusver 8 van sy 9 games gewen en is tans in die eerste plek met 40 punte. En al is SK-Walmers ná vier games nog steeds segeloos in die kompetisie, is dit nie ’n uitgemaakte saak dat Millies die span van Yaseen Arendse (coach) sommer maklik gaan klop nie. Benewens die Ely Memorial Cup, is daar ’n sterk verbintenis tussen die Bo-Kapenaars en die manne van Milnerton, omdat daar spelers en coaches is wat op een of ander tyd by albei spanne betrokke was. Dollie, die man wat Uni-Mil tans tot groot hoogtes lei, is ’n boorling van Bo-Kaap, wat in sy speeldae vir SK-Walmers met groot welslae uitgedraf het. Trouens, sy oom Gamiem Khan, is die huidige president van SK-Walmers. Uni-Mil se woelige skrumskakel, Labib Kannemeyer, is die seun van die voormalige Schotsche Kloof en Westelike Provinsie agtsteman, Armien Kannemeyer. Sulaiman Kannemeyer, Armien se ander seun, is tans Kloof se nommer agt. Speler soos Uni-Mil se stut Bjorgen Julies en die senter Wilton Petersen, het voorheen vir Kloof uitgedraf. Voormalige Uni-Mil-spelers soos die Davids-tweeling Abubaker en Ebrahim, sowel as Madeegh Davids en Hassan Hendricks, speel deesdae vir SK-Walmers.