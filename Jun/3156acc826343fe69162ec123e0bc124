A$AP Rocky wil net ’n cool kid met cool ouers hê. Die rapper het aan die publikasie Dazed & Confused vertel hy en sy superster-meisie, Rihanna, wil hul pasgebore seuntjie en toekomstige kinders goed grootmaak. Die hip-hop-kunstenaar het bygevoeg hy hoop “om oopkop kinders groot te maak. “Nie mense wat diskrimineer nie. En ek probeer nie om soos ’n saint te klink nie, maar realisties wil ek net ’n cool kind hê wat cool ouers het.” Geskenk Die nuwe dêrra voeg by: “Ek sal my kinders altyd herinner om nooit hul verbeelding te verloor nie, selfs nie as volwassenes nie, maak nie saak wat nie. “Ek hou eintlik daarvan om cartoons te kyk – ek het al soos Teletubbies, Blue’s Clues, Yo Gabba Gabba, Peppa Pig en Baby Shark gekyk.” RiRi het in Mei die lewe geskenk aan haar en haar berk se eersteling.