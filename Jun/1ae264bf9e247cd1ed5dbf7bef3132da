NÁ ’N afwesigheid van twee jaar is die Zibi-sewestoernooi vir skolespanne terug. Deon Carelse, die chief organ­is­er, het by die loting Woensdag gesê hy en die gasheerskool, Bridgton Sekondêr van Oudtshoorn, is verheug om die negende toernooi in die Klein-Karoodorp te kan aanbied. Die toernooi is geskeduleer om op 29 en 30 Julie op die Bridgton-sportterrein plaas te vind. Daar is planne om Fast Five-netbal in 2023 deel van die toernooi te maak, sê Carelse. Klubs “Ons moet dankie sê aan PPC, wat ons titelborg is. Sonder dié maatskappy se ondersteuning sal dié toernooi nie aangebied kan word nie. “Ons wil netbal ook in die toekoms by die event inlyf. Ons wil ook klubs in die Oudtshoorn-area deel van die verrigtinge maak,” het Carelse gesê. Daar was omtrent ’n groot “ahoo-ha” toe die verdedigende champion, Albert Myburgh van Bredasdorp, in die “group of death” saam met die gasheer, Bridgton, en Parkdene geloot is. Dié drie skole is bekend vir die toprugbytalent wat hulle deur die jare in die Suid-Kaap op­lewer. Spanne gaan in drie ouderdomsgroepe — o. 13, o. 16 en o. 19 — sake uitspook. Die toernooi is in 2012 deur Carelse as ontwikkelingsperspektief op die been gebring. “Ons doen ’n beroep op ons oud-leerders en die gemeenskap om dié toernooi te kom ondersteun. “Ons bied spesiale pakkette aan wat toeskouers toegang tot die Zibi-kuiertuin met live musiek sal gee.”