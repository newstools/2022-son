DIE fixtures en datums vir die Tweede Liga se nasionale play-offs om promosie tot die Eerste Liga te kry, is nou bekend. Maar, nie almal is beïndruk met die feit dat drie van die nege provinsiale wenners in die play-off-reeks, nog nie bekend gemaak is nie. Dit geld veral vir die spanne van die Noord-Kaap, Noord-Wes en Limpopo, wie se verteenwoordigers in die stadium nog nie bekend gemaak is nie. Dit is vir die play-offs wat van 14 Junie by die Noord-Wes-Universiteit afskop. Zizwe, wat die Wes-Kaap sal verteenwoordig, gaan nou vir ’n derde keer probeer om promosie na die GladAfrika Eerste Liga te verkry. Boonop het Zizwe ook ’n ervare coach in Tshepo Motsoeneng, wat vir ’n vyfde keer in die nasionale play-offs meeding, ’n reeks waarin hy reeds sukses behaal het. Motsoeneng het die leisels oorgeneem by Julius Dube, nadat laasgenoemde se paaie twee weke gelede met Zizwe geskei het. Motsoeneng meen dat hy nie tyd het vir side shows nie, en beheer net dinge wat hy kan. “Alle oë is op ons en daar is nie tyd vir enige side shows nie,” het Motsoeng aan Son gesê. So lyk die play-off se fixtures: Dag een Summerfield Dynamos (KZN) t Bayern FC (MP); MM Platinum (GP) t Dikwena United (FS); Noord-Kaap t Limpopo. Dag twee Dikwena United (FS) t Zizwe United (WC), Limpopo t Spear of the Nation (EC); Bayern FC (MP) t Noord-Wes. Dag drie Spear of the Nation (EC) t Noord-Kaap; Noord-Wes t Summerfield Dynamos (KZN); Zizwe United (WC) t MM Platinum (GP).