ASHTON. – Een van die dorp se winkels wat wegneem-etes aan werkers van die Tiger Brands-werkers verskaf, het afgebrand. Dít, terwyl mense nog die skoknuus probeer verwerk dat die inmaakfabriek wat werk aan duisende mense in die Langeberg-streek verskaf, heel moontlik binne die volgende twee maande finaal sy deure gaan sluit. Nou gons dit vreeslik oor wat moontlik tot dié brand aanleiding kon gegee het. Tip Top, wat vir jare lank wegneemetes verskaf het, het Sondagaand skielik vlamgevat en afgebrand. Die oorsaak van die brand is in hierdie stadium onbekend, en word ondersoek. Uitgebreek Met Son se aankoms op die toneel, was daar sekuriteitsbeamptes, maar die einaars was nêrens te sien nie.. Son verneem dat die brand skielik uitgebreek het, en die brandweer is in kennis gestel, wat die vlamme onder bedwang gebring het. Alles wat in die winkel was, het in die slag gebly. Volgens ’n inwoner, het die plek lekker memories vir hom gehad as die spot waar hy altyd op Pay-day vir hom vis en tjips gaan koop het. “Dit is jammer dat ons nou die winkel ook moes verloor, terwyl ons binnekort ook ons jobs by die fabriek goodbye moet sê,” het hy gesê.