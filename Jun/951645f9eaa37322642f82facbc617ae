OM TE dink, ’n paar jaar gelede moes Enoch Nkwe opsy staan vir Mark Boucher as coach van die Suid-Afrikaanse krieketspan. Nou is dié voormalige Proteas coach die nuwe krieketbaas van Krieket Suid-Afrika. Nkwe is Donderdag as die Proteas se Director of Cricket aangestel en neem oor by Graeme Smith, wat dié rol vroeër dié jaar gelos het. Smith het ook nie kans gesien vir ’n comeback nie, veral nie nadat KSA hom wou dissiplinêr aankla nie. Boucher was self op KSA se rooitapyt, maar dié klagtes teen hom is ook teruggetrek. Nkwe sou na bewering ’n getuie saam met Paul Adams in die saak teen Boucher wees. Albei het geweier om te getuig met KSA wat toe maar die saak teen Boucher moes laat vaar. Wat nou interessant sal wees, is hoe Nkwe en Boucher gaan saamwerk. Veral nadat daar stories was dat dié twee nie juis langs een vuur sit nie. Die Proteas vertrek intussen binnekort op ’n toer na Engeland.