ZIZWE United se oomblik van waarheid het aangebreek. Boonop verwag die Wes-Kaapse verteenwoordiger om dit nou die spreekwoordelike third time lucky te maak om promosie tot die GladAfrika Eerste Liga te bekom. Dis veral sy veteraan-striker en go-to-speler Mpho Erasmus wat aandui hul “eyes are on the prize” in die Nasionale Tweede Liga-play-offs by die Noordwes-Universiteit. Die reeks het Dinsdag amptelik afgeskop terwyl Zizwe eers Woensdag (09:00) sy veldtog begin — teen Dikwena United van die Vrystaat. Dit beteken dat Tshepo Motsoeneng (coach) se span reeds ’n glimpse van die kaliber van hulle opponente gekry het weens hul “rusdag”. Volgens die welberese en ervare Erasmus wil Zizwe dit nou tot sy voordeel gebruik. “Ons management het aan ons ook reeds genoeg inligting verskaf oor ons opposisie-spanne,” vertel Erasmus op die vooraand van hul openingswedstryd. “Ons is reeds hier vir tien dae. “Dit het ons lekker tyd gegee om te akklimatiseer en in te settle. Dis belangrik dat jy die toestande gou baasraak,” het hy bygevoeg. Die 35-jarige Erasmus is beslis Zizwe se talisman nadat hy as die liga se top striker met 22 (liga)doele en nog vier in die Nedbank Cup uitgetree het. Hy maak dit egter duidelik dat dit nie oor hom gaan nie. “Ja, dis nie my eerste rodeo nie, maar dit gaan oor die span en ons gemeenskap in Nyanga,” het hy toegegee. “Dit is nou ’n toets van ons geestelike vernuf. “Selfs die jonges is aangeswitch en praat nie baie nie, want ons eyes is op die prize.” Dag 1 Summerfield Dynamos (KZN) t Bayern FC (MP); MM Platinum (GP) t Dikwena United (FS); Noord-Kaap t Limpopo. Dag 2 Dikwena United (FS) t Zizwe Unit­ed (WC), Limpopo t Spear of the Nation (EC); Bayern FC (MP) t Noordwes. Dag 3 Spear of the Nation (EC) t Noord-Kaap; Noordwes t Summerfield Dynamos (KZN); Zizwe United (WC) t MM Platinum (GP).