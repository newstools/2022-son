ALLE paaie lei na Protea Park in Atlantis wanneer Peninsula Saterdag besoek aflê vir ‘n Westelike Provinsie-klubrugbywedstryd in die Southern League. Peninsula is ná twee nederlae met sy rug teen die muur. Ondanks die agteruit boer, het Peninsula nog ’n sterk kans om uit sy streek vir die Top-9 in die promosieliga te kwalifiseer. Atlantis, wat tans goed vaar, sal ook weet 'n gekweste Peninsula voorspel niks goeds nie. Volgens coach John Kayster weet sy Peninsula-spelers presies wat om te doen en wat op die spel is. Hy sê voorbereiding verloop sover goed. Die skrumskakel en kaptein van Pennies, Joshua Thomas, beaam ook dat hulle 'n veel beter span is as hul huidige posisie op die punteleer. Atlantis speel skitterende rugby en volgens coach Joflyn Vlotman weet hy dit is altyd 'n klipharde stryd tussen die twee spanne. Hy verwag Peninsula gaan beslis met sy sterkste moontlike span opdaag en dat Atlantis baie goed weet wat hy moet doen. Darryl Flanagan (kaptein) sê hy en sy Atlantis-span gaan nie terugstaan op hul tuisveld nie. Hy voeg by dat Atlantis dit wedstryd vir wedstryd vat en dat almal inkoop in die strategie en wedstrydplan. Hoe dit ook al sy, die wedstryd gaan beslis klomp belangstelling lok. Gaan Peninsula die Southern League op sy kop draai met 'n sege hier of gaan Atlantis sy aspirasies volhou vir 'n uitspeelplek? Ek dink tog die tuisspan sal hierdie een deurtrek.