ONDANKS die draw teen Ashton United is Montagu-klub se coach, Brandon Baartman, gelukkig met hoe sake staan. Sy span bly boaan die Breë Langeberg van die Bolandse Groot Uitdaagbeker se punteleer, met 39 punte ná nege games, met Robertson Town tweede op 35. Dit het egter ’n indrukwekkende poging van sy span geverg om met 25-elk gelykop te speel teen die span van Ashton. “Ons het dit ’n bietjie laat gelos om changes te maak. Daarby gesê het ons iets anders Saterdag getry en het ons byvoorbeeld met drie jumpers begin om die spelers bietjie te roteer. Omdat almal vertroue in mekaar het, gee ons spelers kans om te start. “Soms is dit so dat jou planne nie onmiddellik werk nie, maar ons vat die draw eerder as ’n mooi verloor,” het Baartman gesê. Intussen lyk dinge maar donker vir Villagers Worcester wat hul tweede agtereenvolgende nederlaag gelei het toe hulle teen Robertson vasgeval het. Met ’n span soos Ashton wat nog ’n wedstryd oor het om sy eerste ronde af te sluit, kan Villagers selfs nog verder op die punteleer afskuif. Streekiiga-uitslae Sentraal: Young Blues 24, Evergreens 7. Breërivier: Rawsonville 34, Mountain Stars 13. Witzenberg: Lindeshof 24, Young Good Hopes 20; Vastrap 45, Tandfontein 5; Paardekloof 16, Young Westlyans 16; Pumas 28, Miracles 50.