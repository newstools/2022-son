COPS is Sondagoggend uitgeroep na ’n toneel waar ’n onbekende man se lyk in die kanaal naby Langa opgemerk is. AO Joseph Swartbooi, ’n polisiewoordvoerder, sê die omstandighede word nog ondersoek. Hy voeg by: “Lede van die Langa-polisie het gereageer op ’n oproep hieroor. Toe die lede op die toneel kom, het hulle die lyk in die kanaal gevind. “Lede van die polisie se duikeenheid is ingeroep om die liggaam uit die water te kom haal. “Die onbekende man is op die toneel dood verklaar. Tot dusver is die motief nog onbekend.” Die polisie het intussen met ’n geregtelike doodsondersoek begin. Die cops vra enige iemand met inligting oor die voorval om die StopMisdaad-nommer 08600 10111 te bel. 