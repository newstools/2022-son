SUID-AFRIKA gaan Saterdag die eerste toets in die reeks van drie teen Wallis sonder die dienste van een van sy beste spelers moet klaarkom. Pieter-Steph du Toit se langverwagte terugkeer na internasionale rugby is weer op ys. Die 29-jarige is in 2019 as die Suid-Afrika se speler van die Jaar aangewys. Die wêreldklas-losvoorspeler het die afgelope tyd sy rugby in Japan by Toyota Verblitz gespeel. Deon Davids, die voorspeler coach van die Springbokke, het Maandag by ’n nuuskonferensie bevestig, Du Toit is die enigste speler in die Bok-groep wat weens ’n besering nié vir Saterdag se eerste toets teen die Drake op Loftus Versfeld in Pretoria, beskikbaar sal wees nie. Hy sukkel met ’n skouerbesering. Dit is dieselfde besering wat hy in verlede jaar se reeks teen die Britse en Ierse Leeus opgedoen het. Volgens Davids, kan Du Toit eers van Donderdag met kontak-oefening begin. Die span word reeds Dinsdag bekendgemaak en dit sal dus te laat wees vir Du Toit om vir Saterdag in aanmerking te kom. Davids het gister gesê: “Almal is beskikbaar vir die toets, behalwe Pieter-Steph, wat nog in sy rehabilitasie-fase is. “Ons sal vorentoe die beste besluite vir die span neem.” Met Duane Vermeulen ook nie beskikbaar vir die reeks weens besering, gaan dit veral interessant wees om te sien watter lostrio teen Wallis aangewend gaan word. Leiersrolle “Pieter-Steph se klas is duidelik, hy was vir ’n tydperk die beste speler ter wêreld. “Hy en Duane speel belangrike leiersrolle. “Maar ons moet die glas as halfvol sien. Daar is opwindende jongelinge vir wie jy ’n geleentheid kan gee, sowel as veelsydige, ervare ouens soos Franco Mostert. “Natuurlik sou ons graag van die kontinuïteit van ’n Pieter-Steph gehou het, maar ons kan nou ander spelers ’n geleentheid gee,” het Davids bygevoeg. Jacques Nienaber, die head coach van die Bokke, en sy coaching team het verskeie opsies om van te kan kies. Benewens Mostert, kan enigeen van Jasper Wiese, Kwagga Smith,  Marcell Coetzee, Rhynardt Elstadt en die groentjies Evan Roos, Elrigh Louw en Deon Fourie, saam met die Bok-kaptein Siya Kolisi, Du Toit en Vermeulen se groot rugbystewels in die nr.7 en nr.8-trui, onderskeidelik volstaan.