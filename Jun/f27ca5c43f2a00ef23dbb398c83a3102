TWEE matriekseuns van Gauteng is erg getraumatisser nadat hulle Saterdagoggend glo deur 'n bestuurder van Bolt met 'n vuurwapen gedreig is, berig News24. Die driver moes hulle by Bromhof optel en moes hulle by Constaniakloof aflaai. Hulle vertel die driver het nie by die plek gestop waar hulle moes afklim nie en het verby gery en hulle met 'n vuurwapen gedreig.Die seuns het uitgespring en in verskillende rigtings gehardloop, maar die man het op hulle geskiet. Een van die seuns het agter 'n boom weggekruip, maar die man het hom gesien, die wapen op hom gerig en gesê hy moet sy selfoon vir hom gee. Hy het ook R100 aan die driver gegee. Daarna het hy weggeloop, in sy kar geklim en weggejaag. News24 het Bolt gevra vir kommentaar, maar Bolt wou eers die name van die kliënte gehad het voordat hy kommentaar sou lewer. Die seuns se ouers wou ook nie hulle name gee nie. 'n Woordvoerder van die polisie in Gauteng, kol. Dimakatso Sello, het bevestig 'n saak word ondersoek 