DIE polisie in Da Gamaskop soek nog na die verdagtes wat by 'n begrafnisonderneming in Mosselbaai ingebreek het. AO Kappie Kapp, 'n polisiewoordvoerder, sÃª aan AlgoaFM onbekende verdagtes het twee weke gelede by die Shalom Alijac Funeral Home in Mosselstraat ingebreek. Drie doodskistrollies, drie stretchers, 'n grassnyer, vier grawe en drie kunsmatige grasmatte is gesteel. Die waarde van die gesteelde goed is sowat R60 000. Die polisie vra enigeen met inligting om hul naaste polisiestasie te kontak.