EEN van die aspekte waarop Denvor Stoffels, hoof van refs by die Heidelveld LFA, groot klem lê, is om meer vroue-wedstrydbeamptes betrokke te kry én deur die ranks te bring. Van die 30 refs wat die 15 klubs by die LFA dien, is net vier vroue, wat van die Heideveld Female Football Academy is. Dan is daar 15 junior refs wat beheer neem van al die junior-wedstryde met talle van hulle wat ook nog vir hulle klubs uitdraf. “Dit is natuurlik ’n learning curve vir hulle en almal wat betrokke os, sodat ons meer vroue-refs deur kan bring,” het Stoffels gesê. “Van die juniors is besig met hul level 1’s, terwyl ander dit reeds vermag het. “Daar is beslis vordering,” het Stoffels bygevoeg. Die LFA is ook een van die eerste unies waar vrouesokker in die 1970’s gefloreer het. Volgens die klub se treasurer, Charlie Jongbloed, is hulle besig met ’n ernstige poging om terug te gaan na wat in die verlede gewerk het om hulle so suksesvol te maak. “ ’n Vrou is ’n steunpilaar en dis belangrik dat ons hulle game weer laat groei soos dit in die verlede was,” het Jongbloed gesê.