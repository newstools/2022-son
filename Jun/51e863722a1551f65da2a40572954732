DIE who’s who of who wat Bayview United se launch van sy o. 16-toernooi bygewoon het, is ’n aanduiding van hoe groot en gewild die toernooi se aansien gegroei het. Dignitaries soos die Wes-Kaapse minister van kultuursake en sport, Anroux Marais, Safa CT se baas, Bennett Bailey, Mitchells Plain LFA se baas, Wayne Carstens, en Gilbert Kruger is van die bekendes wat hulle steun agter die toernooi ingooi. Boonop het Mark Rodriques, Bayview se voorsitter en die toernooi-organiseerder, selfs ’n span van Namibië en een van Beaufort-Wes na die toernooi genooi om met die Kaap se beste jeugtalent mee te ding. Die negende toernooi word van 25 Junie tot 1 Julie op die Strandfontein-sportveld in Mitchells Plain aangebied. Altesame 64 klubs en 12 vrouespanne gaan daaraan deelneem. Rodriques het aan Son bevestig dit is all systems go vir die toernooi. “Kom en geniet die beste o. 16-jeugsokker op die Afrika-kontinent wat op skou gaan wees hier by ons,” is sy boodskap aan die sokkerpubliek.