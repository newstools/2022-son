JOHNNY DEPP het sy multimiljoenrand lastersaak teen sy eksvrou Amber Heard gewen. Die jurie het Woensdag ’n uitspraak gemaak in die hoëprofiel-saak tussen die Pirates of the Caribbean-ster en sy eksvrou. Die regter het egter die jurie teruggestuur om skadebedrae by te voeg voordat die uitspraak gelees kon word. Kort daarna het die jurie by Johnny geskaar en bevind dat Amber hom belaster het met bewerings dat hy haar abuse het. Nou moet Amber $15 miljoen, sowat R234 miljoen, opdok vir skadevergoeding. Die $10 miljoen, sowat R156 miljoen, is vir compensatory damages en $5 miljoen, sowat R77 miljoen, is vir  strafskadevergoeding in sy lastergeding. Die jurie het Amber ook $2 miljoen, sowat R31 miljoen, in compensatory damages toegeken. Amber, wat steeds moerig was ná die jurie se uitspraak, het ’n verklaring op Twitter uitgereik, waarin sy haar “hartseer” bekendmaak. “Die teleurstelling wat ek vandag voel is onbeskryflik. Ek is hartseer dat die berg van bewyse steeds nie genoeg was om te staan ??teen die buitensporige mag, invloed en mag van my eksman nie,” het sy geskryf. “Ek is hartseer dat ek hierdie saak verloor het. Maar ek is nog hartseerder dat ek blykbaar ’n reg verloor het wat ek gedink het ek het as ’n Amerikaner – om vry en openlik te praat.” 