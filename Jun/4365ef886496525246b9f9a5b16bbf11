BRITNEY Spears (40) het Donderdag eindelik haar fairytale troue saam met die aantreklike Sam Asghari (28) gehad. Hoewel nie haar, ma, pa of suster by haar groot dag was nie, was haar celeb-tjommies daar om die spesiale dag saam met haar te vier. Dit was regtig ’n pragtige gedoente. Die popster het in ’n perdekar by die seremonie aangekom en die kapel was gevul met pragtige pienk blomme en groot chandeliers. Britney het in haar huis in Kalifornië getrou, in ’n pragtige pêrelwit Versace-rok deur haar vriendin Donatella Versace. Dit lyk asof Britney se wedding ’n groot paartie was, want sy het gebrag dat sy en haar celeb-tjommies Donatella, Paris Hilton, Madonna, Selena Gomez en Drew Barrymore lekker op die dansvloer ge-Vogue het. Hoewel Britney se mamma, Lynne Spears, nie by die grênd troue was nie, het haar dogter geen suur druiwe gehad nie. Sy het haar dogter gelukgewens en gesê sy het asemrowend gelyk. “Jy lyk stralend en so gelukkig!” het Lynne Vrydag op Britney se Instagram post ge-comment. “Jou troue is die droomtroue! En om dit by jou huis te hê, maak dit so sentimenteel en spesiaal! Ek is soo bly vir jou! Ek is lief vir jou!”