DIT het die hokkiespan van Central net agt minute gevat om sy Grand Challenge-aanslag in die Westelike Provinsie se klubhokkie-reeks weer koers gee. Die terugkeer van Central se internasionale sterre het dié span weer momentum gegee en Fish Hoek was die ongelukkige teenstander wat deurgeloop het. ’n Driekuns deur Dayaan Cassiem het gehelp dat Central die stryd in Wynberg maklik met 7-2 gewen het. Die span van Athlone was ná slegs agt minute reeds met 3-0 voor en daar was duidelik geen terugkom-kans vir die sukkelende Fish Hoek nie. Central het tot dusver die seisoen nie veel sukses behaal nie, maar die internasionale sterre was net die nodige aansporing. Met die nasionale kaptein, Keenan Horne, die Cassiem-broers, Mustapha en Dayaan, asook Connor Beauchamp en Ryan Julius terug, was dit al voor die begin tickets vir Fish Hoek. Die spelers van Fish Hoek kon soms maar self net hul teenstanders se goeie spel bewonder. Die game het skaars begin toe Che Februarie toegeslaan het. Goeie spel deur Julius, Horne en Dayaan, het tot dié doel gelei. Skaars ’n minuut later het Mustapha met ’n goeie overhead pass sy broer gevind, en skielik was Fish Hoek met 0-2 agter. Vyf minute later het Dayaan sy tweede doel behaal nadat hy die Fish Hoek-doelwagter, Ryan van Buuren, geklop het (3-0). Central was toe heeltemal in beheer en Horne het dit 4-0 gemaak. Die Hoekers het kort voor rustyd ’n doel gekry, toe Mike van Zyl in die kol was. Maar dit het egter net die wenspan omgekrap, want in die volgende agt minute het Beauchamp, Horne en Dayaan weer sukses behaal. Fish Hoek het kort voor die einde ’n consolation goal aangeteken. Naweek Uitslae Mans Grand Challenge: WPCC 2, Belville 1; Central 7, Fish Hoek 2. Tweede Liga: Conberg 1, Milnerton 0. Naweek Uitslae Mans Grand Challenge WPCC 2 t Belville 1 Central 7 t Fish Hoek 2 Mans Grand Reserve (2de Liga) Conberg 1 t Milnerton 0