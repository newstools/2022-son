DIE Northern Suburbs LFA se sukses deur die jare het baie te doen met sy philosophy van “soccer first” — en die groot klem wat geplaas word op die ontwikkeling van die sport én die mens. Martin Julie, wat nou die afgelope nege jaar in beheer van dié organisasie is, en ’n paar van sy executive members het Saterdag op Elsbury Park in Matroosfontein met Son gesels oor die trials en tribulations van Northerns. “Ons het geleer hoe belangrik dit is om ’n kultuur van familie-betrokkenheid en kameraderie in ons organisasie te kweek. “Almal werk as ’n eenheid saam en trek in dieselfde rigting. Venues “Hier gaan dit nie oor persoonlike ego’s nie. Ons plaas altyd sokker eerste,” het Julie verduidelik, met sy executive members wat ondersteunend knik. Die grootste kopseer waarmee Northerns sit, is die feit dat sy sokker in die naweek by 18 verskillende venues gespeel word. Die organisasie het 24 klubs, insluitend die twee studente-spanne van UWK en CPUT. “Om elke week seker te maak ons kry ons sokker aan die gang, is ’n groot challenge. Maar dit is iets wat ons nou al sedert 1991 met groot welslae doen,” sê Julie. Die Northern Suburbs is in 1991 gestig met die samesmelting van die Northens District in Bishop Lavis en die Central District in die Elsiesrivier-area. Deesdae strek die organisasie se reach van Macassar in die suide tot by Kraaifontein in die noorde, met plekke soos Blue Doiwns, Kuilsrivier en Bellville-Suid tussenin. Julie sê die feit dat dieselfde administrateurs nou al die afgelope agt jaar sokker in dié gebied beheer, het gehelp om bestendigheid te handhaaf. Volgens hom probeer North­erns dinge so maklik moontlik vir die klubs maak wanneer dit by finansies kom. “Die afgelope 32 jaar het ons nog nie een keer die fooie opgestoot nie,” het hy met trots gesê. Julie sê talle klubs se junior getalle het sedert Covid-19 aansienlik gegroei.