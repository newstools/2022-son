‘N ORGANISASIE in Delft het besluit om hierdie Jeugdag vir 15 meisies impakvol en prakties te maak. Marlene Jameson (58), stigter van die organisasie Khathalelana, sê in plaas daarvan om die dag te vul met speletjies en aktiwiteite vir fun, het hulle besluit om 15 jeugdiges ‘n skill aan te leer. “Ons het 'n naeltegnologie-onderneming gevra om in te kom en die meisies te leer naels doen - ‘n vaardigheid wat hul later kan gebruik om 'n inkomste te genereer. “Ons gee ook vir elke persoon 'n complimentary start-up kit. “Ons organisasie is ses jaar oud en ons fokus op volhoubare bestaan en ontwikkeling.” Jameson sê hulle het development vir Jeugdag gekies om die jonges te empower en ‘n gevoel van independence onder hulle te skep. Jameson sê alhoewel die training hoofsaaklik op dames gerig was, bied haar organisasie ook first-aid-opleiding, basiese computer training, kraalwerk en ander skills development wat onafhanklikheid bevorder.