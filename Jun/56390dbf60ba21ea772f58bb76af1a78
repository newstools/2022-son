UITEINDELIK is hulle nou wettige huiseienaars. Elf begunstigdes van ’n behuisingsontwikkeling in Roosendal, Delft, het die titelaktes van hulle huise gister ontvang. Die beneficiaries het reeds vroeër in hulle gesubsidieerde huise ingetrek. Maar hulle moes toe tot gister wag omdat hulle voorheen nog nie dokumentasie gehad het wat bewys dat hulle die wettige eienaars van die huise is nie. Mzoxolo Lusithi (69) en sy vrou, Nosandla (64), sê hulle wag al dekades om ’n huis te kry. Nosandla sê: “Ek was so bly toe ek die huis gekry het. “Vandag voel dit weer soos die oomblik toe ek die huis se sleutels in my hande gekry het. “Want die dokumente is baie belangrik, dis net so goed asof ek my huis vandag wéér kry. “Nou kan niemand ons as die regmatige eienaars van ons eie huis betwis nie.” Nog ’n benefi­ciary, Elsabe Marcus, sê sy is ook bly om die titelakte te kry. “Ek is baie opgewonde,” het sy met ’n glimlag aan Son gesê. “Ek kan nie beskryf hoe gelukkig is ek nie.” Die Stad Kaapstad se mayco-lid belas met behuising, Malusi Booi, het formeel die aktes aan al 11 beneficiaries oorhandig. Dienslewering Die voorsitter van die local subraad, Stuart Pringle, het Booi bedank vir sy toewyding om te verseker dat mense hulle huise en dokumente so gou moontlik kry. Pringle meen Booi is een van die hardwerkendste mense sover dit dienslewering in die behuisingsafdeling betref. Hy sê verder hy is bly dat mense uiteindelik hulle huise én hulle titelaktes ontvang het Pringle sê: “By al die behuisingsprojekte is daar altyd mense wat al dekades vir hulle huise wag. “Dankie aan die mayco-lid (Booi) dat hy altyd ’n goeie voorbeeld skep sover dit toewyding betref.”