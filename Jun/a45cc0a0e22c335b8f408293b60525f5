ELKE keer as dit reën, staan James November op met water onder sy voete. Vir hom is dit onmenslik om so te woon. November en sy gesin woon sedert Januarie in ‘n container nadat hulle moes trek om plek te maak vir die Welmoed-behuisingsprojek op  die plaas Klein Jacobsdal in Blackheath. “Dit is verskriklik koud en nat. Elke slag wat dit reën, hardloop die water tot binne-in ons container. “Ons kan nie so bly nie. Dit affekteer ons gesondheid. Ons was beter af waar ons voorheen was.”. November sê hy dra nie eens sokkies by sy tekkies nie, want dit bly nat. “Dit is nie lekker nie. Dit bly koud en alles is nat. Ek moes al meubels weggooi as gevolg van die skade wat deur die water veroorsaak is,” sê hy. Lees meer in Son Koerant.