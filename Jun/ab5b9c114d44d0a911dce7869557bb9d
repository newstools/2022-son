DIE staatsdiens is poer in sy moer. Só laat ’n vriend my verstaan. En ek is geneig om half en half te agree. Want sien, dissie ammil die staatsamptenare wat nie hulle job serious opvat nie. Ek weet van talle goeies. Maar die majority in verskeie staatsdepartemente sit maar in hulle aircon-kantore en hanna-hanna. Is meer op hulle selfone. Besig om selfies te neem. Besig om besig te lyk met die skryf van verslae. Dít terwyl oom Frekie daar buite suffer omdat hy al maande wag vir sy AllPay. Die staatsdepartement wat hom moet kom help, sê dis te warm of daar is nie ’n staatskar om hom te kom besoek nie. Ons het ’n goeie president – die kontantwinkel is in hierdie stadium nog nie ondersoek nie – maar dis diegene onder-af wat die prez laat sleg lyk. Stof Want waarom moet ’n staatsamptenaar kom naels doen in ’n kantoor? Is dit waarom die telefone nie meer beantwoord word nie? Te besig met beautification? Is dit waarom mense se aansoeke maande lank iewers op ’n lessenaar lê en stof opgaar? Amptenare wat die staat se petrol mors. Op en af. Hulle switch nie eens hulle karre af nie, want die aircon moet hom koud hou. Siesa-la! Alles op die expenses van die taxpayer? Manne in blou wat keer op keer verby misdaadtonele ry, te bang om stil te hou? Ons suffer ’n helse hou. Ek herhaal – daar is baie wat meer as hulle bit doen. Maar dis die loafers wat die toegewyde amptenare soos afkophoenders laat rondhol net om ammil te help wat hulp nodig het. Vir hulle moet daar ’n monument opgerig word. Dis op hulle nommers wat jy kan druk as die nood druk. Vir hulle salueer ons. As jy by ’n staatsamptenaar se office instap en dit ruik na vis en chips, wonder jy of daai persoon nie liewer by die fisheries moes gaan werk het nie. Of sommer by Kentucky, want hoenderbene hoort nie in ’n kantoor nie. Nie terwyl die people buite in lang rye sit wat ’n mens aan election-rye remind nie. Hospitaal Is dit nie dalk tyd dat diegene maar liewer laains en site maak vir daai wat werkloos is en nog werketiek het nie? Dan kry djy daai wat so gereeld af siek boek dat djy wonner of hulle nie dalk by die dokter of hospitaal wil gaan werk nie. Diegene wat wel geldig vir verlof aansoek doen, hierby uitgesluit. As die amptenaar af siek boek, dan is daar iemand anders wat sy werk moet doen. Is daar dalk kindertjies wat daai dag nie onderrig gaan kry nie? Opleidingsinstansies moet werketiek ’n verpligte vak maak. Maar daar is hoop vir Mzansi. Dis my belief. Ons is dit aan die jeug verskuldig in Jeugmaand. Ons is dit aan Madiba verskuldig. Ons is dit aan ons Hemelse Vader verskuldig. Saam sal ons die wa deur die drif trek.