NET twee dae nadat ’n swanger polisievrou in Delft doodgeskiet is, is ’n tiener Donderdag in die buurt gewond. Die voorval het om en by 11:45 in Aberdare-straat, Leiden, Delft, plaasgevind. Volgens ’n polisiewoordvoerder, AO Joseph Swartbooi, het die cops gereageer op die voorval waarin ’n onbekende verdagte of verdagtes ’n 18-jarige man geskiet het. By hulle aankoms op die toneel het die ongeïdentifiseerde slagoffer in die pad gelê met skietwonde wat hy opgedoen het. Die slagoffer is in die hospitaal opgeneem, het Swartbooi bygevoeg. Hy sê verder: “Die motief vir die aanval is moontlik bendeverwant. Die polisie in Delft ondersoek tans ’n saak van poging tot moord.” Dwaalkoeëls Enigeen met inligting oor die voorval word gevra om die Delft-polisiestasie te kontak of Crime Stop by 0860010111. Dié voorval kom enkele dae nadat konst. Shamiela Arendse (26) Dinsdagaand doodgeskiet is. Arendse, wat vyf maande swanger was, is verskeie kere deur dwaalkoëls getref toe gangsters in Gilo-straat ook in Leiden op mekaar begin skiet het.