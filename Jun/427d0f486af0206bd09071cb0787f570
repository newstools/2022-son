ONDANKS die afwesigheid van Charles Losper en Carlo Gambino, het die WP steeds ’n gedugte span gekies vir die interprovinsiale darts-toernooi op 2 en 3 Julie in Germiston. Losper en Gambino is nie beskikbaar nie, maar die WP behoort steeds ’n sterk aanspraakmaker op die titel te wees. Dit is goed om Warrick Scheffer weer terug in die span te sien. Hoewel hy net 30 jaar oud is, het hy al ’n PDC Tour Card net-net misgeloop. Hy het wel in 2017 in die PDC Challenge Circuit gespeel toe hy ’n jaar lank in Engeland was. Sy insluiting maak dus in ’n groot mate op vir Losper se afwesigheid. In die vrouespan maak Carla Julies haar debuut vir die WP. Die spanne is: WP MANS: Rustim Adams, Nolan Arendse, Leslie Beukes, Cameron Carolissen, Warrick Scheffer, Roberto Werth. Reserwe: Jason Erasmus. Bestuurders: Pieter Groenewald, Charles Gelderblom. VROUE: Chantal Faure, Samantha Jaftha, Carla Julies, Vossie Oosthuizen, Yolande van Rooyen, Colleen Solomons. Reserwe: Olivia Hendricks. Bestuurders: Marcia Stemmet, Nicole Alcock. WP-DISTRIKTE MANS: Gershwin Nicholson, Jason Erasmus, Grant Sampson, Lester Beukes, Clifford Stradling. Reserwe: Adrian Naidoo. VROUE: Theresa Nicholson, Wendy Koopman, Natalie Els, Veronique Johannes, Chanel Fernandez. Reserwe: Tayla Carolissen. MITCHELLS PLAIN-RAADSPAN MANS: Cameron Carolissen, Jade Talmarkes, Dyllon Stemmet, Lerenco Adams, Clifford Stradling, David Jantjies. VROUE: Tayla Carolissen, Aakifah Karriem, Samantha Jeftha, Colleen Solomon, Berenice Plaatjies, Tracylee Schierhout. Bestuurder: Theresa Nicholson.