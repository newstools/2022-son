DIE wêreld se helde word hierdie Junie op SABC3 gevier met spesiale dokumentêre aanbiedinge wat op Woensdagaande sal wys. Die dokumentêre programme word elke week om 21:00 uitgesaai. Op Woensdag 22 Junie word ’n spesiale huldeblyk aan die film­ikoon Bruce Lee in die rolprent Bruce Lee – The Immortal Dragon gebring wanneer kykers ’n blik op sy skouspelagtige kung fu kry en hoe sy opkoms tot superstardom die wêreld ’n nuwe held gegee het. Hierdie video-huldeblyk bevat die aksie op die skerm sowel as die controversy agter die skerms rondom sy dood. Die dokumentêr bekyk Lee se opvolgers in gevegskunsfilms en bevat ook celebrity-onderhoude. Die akteur James Coburn praat oor Lee as onderwyser en medewerker, en die aktrise Diane McBain, praat oor Lee se Kato-jare. Leefstyl Op 29 Junie word sokker-liefhebbers in die persoonlike lewens van die bekende sokkersterre Lionel Messi van Argentinië en Kylian Mbappé van Frankryk ingelaat. Die program oor Messi begin om 21:00 en Mbappé s’n volg om 21:30. Footballers’ Lives beskryf die leefstyl van sokker se rykes en beroemdes. Dit beklemtoon hul verhewe vaardighede en bevoorregte lewens. Footballers’ Lives, wat die hedonistiese hoogtepunte en die betreurenswaardige laagtepunte dokumenteer, dek al die groot name van sokker se groot ligas soos La Liga, EPL, Bundesliga en Italiaanse Serie A.