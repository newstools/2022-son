JY KAN jou Saterdagaand in ’n lekker movie verlustig! Die movie Grootste Treffers word Saterdag 20:00 gewys op kykNET (DStv-kanaal 144). Die fun movie handel oor die selfbehepte kletsrymer Quickstix, gespeel deur die briljante aktrise Crystal-Donna Roberts (Arendsvlei). Quickstix is geskok wanneer sy, oomblikke voor die belangrikste onderhoud van haar loopbaan, ’n lyk in haar voorkamer ontdek. Moenie vergeet om môreaand voor die kassie te sit en saam met Quickstix die moordraaisel uit te pluis nie. Ander akteurs wat in die movie speel, is June van Merch en Ilse-Lee van Niekerk. Carla Smith is die regisseur van Grootste Treffers.