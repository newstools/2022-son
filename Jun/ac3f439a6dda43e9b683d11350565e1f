'N 36-JARIGE polisieman van die Oos-Kaap is tot 15 jaar tronkstraf gevonnis nadat hy 'n vrou in 2013 verkrag het. AlgoaFM berig Ntshatsheli Nogcantsi het op 9 Januarie 2013 'n vrou in 'n bos in die distrik van Ntabankulu verkrag. Hy het toe gedreig om haar en haar familie dood te maak as sy 'n saak gaan maak. Luxolo Tyali, 'n woordvoerder van die NVG, sê die vrou het uit die 
polisieman se kar gespring om weg te kom en het ook haar arm in die 
proses gebreek. Die nasionale vervolgingesag (NVG) het gesê die saak het Dinsdag in die KwaBhaca (voorheen Mount Frere) se streekhof voorgekom. Volgens Tyali was daar baie polisielede in die hof omdat hulle inligting
 ontvang het dat Ntabankulu se vriende hom uit die hof wou bevry.