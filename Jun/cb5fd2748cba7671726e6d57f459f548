HY HET sy eerste hit gemaak toe hy 19 was en sedertdien het sy musiekloopbaan die hoogtes ingeskiet, en nou wil hy sy kennis met die jeug deel sodat hulle ook ’n sukses van hul musiekloopbane kan maak. Die meeste Suid-Afrikaners ken Jimmy Nevis vir sy hits soos “Heartboxing”, “7764”, en “In Love With You”, maar die meeste mense weet egter nie dat die popsanger, liedjieskrywer en vervaardiger talle uitdagings, insluitend self-doubt en ’n gebrek aan selfvertroue moes oorkom om te kom waar hy vandag is nie. Jimmy Nevis se passie vir musiek spruit uit sy kinderjare toe hy grootgeword het in die gemeenskap van Athlone. Toe hy met laerskool begin het, het hy reeds by die Baxter-teater opgetree en was nooit skaam om te perform nie. Dit het egter gou verander toe hy hoërskool toe is. “Toe ek in hoërskool kom, het ek besef dat sing dalk nie die coolste ding is nie. Ek het nogal skaam geword, wat my in ’n alleenloper verander en my in ’n dop laat klim het,” vertel Jimmy. Vennootskap “Ek wou net nie meer sing nie, my stem was besig om te breek, en dit het in die algemeen ’n ongemaklike tyd geword.” Hy wil ander talentvolle creatives en entrepreneurs help om soortgelyke uitdagings te oorkom wat hulle verhoed om hul brands te vestig, hul besighede te laat groei deur sy vennootskap met Vuma se My Community Connects-projek. Jimmy het ’n paar wenke gedeel om seker te maak opkomende creatives het die regte tools om ’n sukses van hul loopbane in hul onderskeie velde te maak en te help om bedryfsverwante uitdagings te oorkom: Toe Nevis op 19 gereed was om sy eerste enkelsnit, “Elephant Shoes”, uit te reik, het hy leë CD’s by ’n winkel gekoop, copies van die liedjie gemaak en dit persoonlik by radiostasies afgelaai sodat hulle dit op die lug kon speel. Die sanger sê om te wag om ontdek te word, kan iemand se selfvertroue wegvreet. Hy sê egter Suid-Afrikaanse creatives en entrepreneurs kan dit oorkom deur hul besigheid of handelsmerk aktief te bevorder sonder om te wag dat iemand hulle ontdek. Jimmy beklemtoon die belangrikheid daarvan dat entrepreneurs en kreatiewe mense op hoogte bly van veranderinge in die bedryf. “Ek kom uit die musiekbedryf, wat amper elke twee jaar verander. Ons het byvoorbeeld nog fisieke CD’s verkoop toe ek my loopbaan begin het. Ek dink die enigste digitale musiekkanaal destyds was iTunes,” sê hy. Die sanger sê creatives en entrepreneurs moet die inisiatief neem om hulself op te voed oor die jongste bedryfsverande-ringe deur neigings op sosiale media waar te neem om te bepaal hoe hulle kan aanpas om relevant te bly. Volgens Jimmy is sosiale media nie net ’n hulpmiddel vir entrepreneurs en kreatiewe mense om tred te hou met trends nie; dit kan ook help om hul brands en besighede in die mark te hou. Jimmy sê entrepreneurs en kreatiewe mense wat by hul onderskeie bedrywe wil inbreek, moet ’n mentor vind wat hulle kan help om hul brand na die next level te neem. Hy sê die beste manier om hieraan te werk, is om by platforms aan te sluit wat hulle sal verbind met kundiges in die bedryf.