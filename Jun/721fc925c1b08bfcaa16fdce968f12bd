'N VOORMALIGE boekhouer van Gautengse is Maandag skuldig bevind aan verskeie bedrogklagte wat verband hou met Covid-19-Ters-toelae. Lindelani Pert Gumede (39) is in die Palm Ridge-handelsmisdaadhof skuldig bevind op 32 klagte van bedrog ter waarde van sowat R11 miljoen. Gumede, 'n voormalige boekhouer vir vier bakkerye in Gauteng, het tussen Mei 2020 en Maart 2021 bedrieglike dokumente ingedien om van die Werkloosheidversekeringsfonds te eis. 'n Deeglike ondersoek deur die Valke het bevind dat Gumede die staat uit R11 183 526 bedrieg het. Hy is in Augustus verlede jaar in Durban gearresteer, waarna beslag gelÃª is op luukse voertuie en grond. Genl. maj. Ebrahim Kadwa, provinsiale hoof van die Valke, het die ondersoek- en vervolgingspan geloof vir die sukesvolle vervolging.