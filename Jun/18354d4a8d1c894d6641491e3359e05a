OFSKOON die Boland-Kavaliers nog in die uitspeelronde prentjie is, is dit glad nie in sy hande om ’n plek in die halfeindronde te verseker nie. En die Kavaliers se coach, Franzel September, het daarby gesê hy is realisties oor die stand van sake, maar bly hy hoopvol. Die Bolanders staan tans op 26 punte ná agt wedstryde in die Curriebeker se Eerste Liga. Nou hoop die Kavas dat die ander spanne hulle ’n guns kan bewys, deur die SWD-Arende, Black Lions en die Valke slae te gee. September meen hy is realisties, want die Arende moet ’n massiewe afdag beleef teen ’n segelose Border Bulldogs, wat reeds vanjaar met die houtlepel (laaste plek) gaan wegstap. Bonuspunt Al het die Arende Saterdag op hul herrie teen die Black Lions van Georgië gekry. Die Arende (derde) het 24 punte en as hulle met ’n bonuspunt wen, sal ’n plek in die semi’s bespreek word. Die Griffons (eerste) en die Olifante (tweede) het reeds gekwalifiseer. Al verloor die Black Lions teen die Luiperds, moet die Kavaliers ook bid die Valke val vas teen Zimbabwe. September het hieroor gesê: “Nee wat, dit is ons lot en daarmee leef ek saam. “Dit was nogtans ’n baie suksesvolle veldtog as daar in ag geneem word ons het 80% klubspelers gebruik. “Daar is talle van die klubspelers in die groep wat ek glo baie vordering gemaak het. Soos die skrumskakel Jaiden Baron (Hamlets).” Newtons se haker, Emile Booysen, is ook deur September geloof as ’n speler vir die toekoms.