DIE draw vir die Tweede Liga se play-offs sal eers op die vooraand van die afskop van die toernooi afgehandel word. Ses spanne sal aan die play-offs deelneem wat Saterdag in die Mbekweni-stadion in die Paarl begin. Mongezi Ndarana, president van Safa Cape Winelands en gasheer vir die toernooi wat Sondag eindig, is nie net opgewonde nie, maar ook vol vertroue dit sal ’n top-gehalte event wees. Volgens Ndarana sal die draw Vrydag tydens ’n dinee in Mbekweni gedoen word. Die spanne sal in twee groepe ingedeel word en sal in ’n round-robin sake uitspook. Die top-span in elk van die twee groepe sal sake in Sondag se final uitspook vir ’n plek in die gesogte provinsiale kompetisie. Sukses “Ons is baie confident dat die toernooi ’n sukses sal wees. Ons het al die rolspelers aan boord, veral die Drakenstein-munisipaliteit wat ons ook toelaat om die rugbystadion te gebruik,” het Ndarana gesê. Die ses spanne wat gaan deelneem, is Beaufort-Wes Brothers United, wat die Sentraal-Karoo verteenwoordig, Simunye (Eden), Rangers (Weskus), Battalions (Cape Winelands), Western Cape Fleetwood (Overberg) en Hanover Park (Cape Town). Fleetwood het eers onlangs sy plek in die uitspeelreeks verseker nadat hy Black Birds Soccer Academy in die Overberg se eindstryd geklop het. Dit is die tweede keer binne drie jaar dat Hanover Park aan die play-offs sal deelneem.