ONS gaan dalk binnekort nooit weer ’n song van die wyle rapper Riky Rick (34) hoor nie. Een van die ster se dying wishes was dat al sy werke uitgewis word as hy die dag moes sterf. Riky, wie se regte naam Rikhado Makhado is, is op 23 Februarie 2022 oorlede ná hy na bewering sy eie lewe geneem het. Daar word beweer dat die “Boss Zonke”-ster se familie alreeds met die planne om sy musiek oor alle digitale stromingsdienste te verwyder, asook om al sy sosiale media-rekeninge mettertyd te verwyder. Fans van die rapper is glad nie gelukkig oor die besluit nie. Hulle meen Riky het hard gewerk aan sy legacy en dat dit nie nou van die aardbol verwyder moet word nie. OverviewRadio berig dat Riky se bekendste album Family Values reeds van alle aanlynstromingsdienste verwyder is.