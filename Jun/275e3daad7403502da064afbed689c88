DIE druk is Saterdagaand by Emperors Palace op Roarke Knapp wanneer hy om die African Boxing Union se super-weltergewigtitel teen Brandon Thysse deur die toue klim. Dié wraakgeveg het reeds maande lank die tonge los nadat Knapp in sy vorige geveg teen Thysse uitgeslaan is. Knapp was ook in sy laaste geveg uiters gelukkig om as wenner aangewys te word. Dit nadat sy Angolese teenstander, Cristiano Ndombassy, in die vyfde ronde besluit het om nie verder te boks nie. Knapp is in die derde ronde drie keer platgeslaan en volgens die internasionale reël moes die skeidsregter, Tony Nyangiwe, hom uitgetel het. Gekritiseer Nyangiwe het dit egter nie gedoen nie. Hy is daarna wyd gekritiseer en ook by die WBA verkla. In die vyfde ronde het Ndombassy aan die ref gesê hy het “mos reeds die geveg gewen en hy sien nie waarom hy verder met die geveg moet voortgaan om die toeskouers te vermaak nie”. Thysse, op sy beurt, het sy laaste vier gevegte op indrukwekkende wyse gewen. Nadat hy Knapp planke toe gestuur het, het hy ook Tomi Silvennoinen van Finland en Boyd Allen uitgeslaan. Nog ’n oorwinning Saterdagaand kan die internasionale deure vir Thysse laat oopswaai.