TWAALF jaar nadat Zola Tongo betrokke was in die moord op Anni Dewani, is hy Dinsdag op parool vrygelaat. Tongo is op 7 Desember 2010 18 jaar lank tronk toe gestuur vir sy aandeel in die moord op Dewani. Dit was deel van sy pleitooreenkoms. Die
 shuttle-busbestuurder was deel van ’n georganiseerde hit, ontvoering, 
roof, moord en dwarsboming van die gereg in die moord op Dewani. Tongo se parool strek van 21 Junie 2022 tot 6 Junie 2028. ’n Woordvoerder van korrektiewe dienste, Singabakho Nxumalo, het bevestig Tongo is buite. Hy is twee jaar terug ook parool toegestaan. Maar ’n dag voor die 42-jarige moes uitkom, is dit teruggetrek. Tongo het destyds gesê Dewani se man, Shrien, het aangebied om hom te betaal om te reël dat sy vrou vermoor word. Honeymoon Die couple was van Engeland af op honeymoon in Kaapstad. Tongo was volgens hom nie by op 13 November 2010 toe Dewani geskiet is nie. Sy was 28 toe sy vermoor is. Haar liggaam is agter in ’n taxi in Khayelitsha met ’n enkel koeëlwond gekry. Tonga
 se mede-beskuldigde, Mziwamadoda Qwabe, is 25 jaar tronk toe gestuur en
 skieter Xolile Mngeni is lewenslank tronk toe gepos. Hy is later weens ’n breingewas dood. Shrien Dewani het skotvry weggekom en hy is weer terug Engeland toe. – News24