AGT gespeel. Agt gewen - en promosie na die Grand Challenge van Westelike Provinsie-hokkie se Eerste Liga, word al hoe duideliker vir Thulani Lewin (kaptein) en sy Conberg-spanmaats. Daar is net geen keer aan dié skitterende span in die Tweede Liga nie, nadat Old Mutual Saterdag die nuutste victim geword het op Conberg se trail of destruction. Conberg het met 3-0 op Hartleyvale gewen. Old Mutual het versigtig begin en teruggesit. Dit het in Conberg se guns getel en die voorloper het behoorlik aangeval. Die eerste doel het ná vyf minute gekom toe Conberg se high-press-styl net te veel vir Old Mutual geword het. Dylan Thorburn het sukses behaal nadat hy one-on-one met die doelwagter was. Conberg het sake in die middelveld oorheers en dit het verseker dat die span se voorspelers genoeg besit gekry het. Vroeg in die second quarter het Conberg ’n short corner gekry en James Flint het met ’n uitstekende flick die voorsprong verdubbel. Flint is beslis een van die opwindendste jong spelers in Kaapse hokkie. Conberg het daarna sake oorheers en dit was geen verrassing toe Brett Sparks ook die vonke laat spat het nie. Old Mutual moes daarna omtrent verdedig om seker te maak die telling bly laag. Maar vir Conberg was dit weer net business as usual en nog punte in die sakkie. Die naweek se uitslae: Mans Grand Challenge: Milnerton 3, Fish Hoek 2. Mans Grand Reserve (2de Liga): Old Mutual 0, Conberg 3; Somerset West 2, Central 0.