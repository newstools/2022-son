DAAR was groot vreugde in die Community Church in Oudtshoorn toe past. Johnny Baartman van die Huis van Gebed-gemeente in Rose Court, Bridgton, geskenkpakkies oorhandig het aan 150 kinders. Dié geskenkpakkies het al die pad gekom van Amerika as deel van Operation Christmas Child (OCC). OCC is ‘n projek van Samaritan’s Purse, ’n wêreldwye organisasie wat evangelisasiewerk doen. Hulle versprei geskenke in skoenbokse aan kids regoor die wêreld. Baartman is geregistreer by die organisasie en het daarom versoek dat hulle ook van die geskenke na Oudtshoorn bring. “Die geskenkpakkies kom direk uit Amerika en word regoor Afrika versprei. “Ons was bevoorreg om vanjaar 150 daarvan te kry en het dit tydens ’n spesiale diens in die Oudtshoorn Commuity Church uitgedeel aan kinders van die Huis van Gebed-gemeente.” “Dit was verblydend om te sien hoe die kinders se gesiggies verhelder uit dankbaarheid om ‘n geskenk te ontvang,” sê Baartman.