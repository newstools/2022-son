LIZZO (34) neem standpunt in vir voortplantingsregte veral in die lig van die aborsies wat nou in Amerika verbied is. Saam met Live Na­tion het die Grammy--wenner $1 miljoen (sowat R15,8 miljoen) van haar komende spesiale toer aan Planned Parenthood and Abortion Funds belowe ná die hooggeregshof se besluit om die grondwetlike reg op aborsie om te keer. “Ek het beloof om $500 000 (ongeveer R8 miljoen) van my komende toer na Planned Parenthood and Abortion Rights te skenk. Live Nation het ingestem om dit $1 miljoen te maak,” het Lizzo Vrydag op Twitter geskryf. Sy het later oopgemaak oor haar filantropiese bydrae Vrydagaand toe sy die Fear­less­ness-toekenning by die 2nd Hollywood Unlocked Impact Awards in Beverly Hills aanvaar het. “Ek wil net sê ek maak musiek omdat ek mense iets wou laat voel en ek glo sterk as jy mense iets kan laat voel, kan jy mense iets laat beweeg,” het Lizzo bygevoeg.