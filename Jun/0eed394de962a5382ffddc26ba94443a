DIE eerste groot winter reën het geval wat vloede en skade veroorsaak het. Die Stad Kaapstad is steeds besig om in sekere areas te help om op te ruim. Volgens Kaapstad se burgemeester, Geordin Hill-Lewis, is die stad se informele nedersettingsdepartement besig om gebiede te monitor en materiaal te vat waar nodig is. "Vars water en tydelike toilette word verskaf en pompe om water uit te pomp is steeds in areas wat deur die vloede geraak is." Hill-Lewis sê daar is tans 9 areas wat steeds geraak word en die Stad se spanne doen alles om daar te help en van die water ontslae te raak. "Ons stormwater spanne werk al etlike maande om die risiko's van winter te verminder. "Meer as 100 spanne van die stad werk in hoë risiko areas. "Ons is bewus daarvan dat mense in sommige plekke steeds in moeilik omtstandighede bly en toestande is onaangenaam. Soos ons areas skoon maak dat die pompe by plekke gebruik word om die water weg te pomp." Hill-Lews sê talle departement neem aan die proses deel. Noodgevalle kan by die noodsentrum aangemeld word  ddeur 107 te bel van 'n landlyn af of 021 480 7700 van 'n selfoon. 