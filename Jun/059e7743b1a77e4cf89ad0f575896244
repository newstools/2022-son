MOENIE net praat nie, skryf nou in vir ‘Kyk wie praat’ Groot kontantpryse is op die spel in die nuwe reeks van Kyk wie praat, wat in Julie op kykNET begin. Inskrywings vir volwasse deelnemers, wat aan dié gewilde speletjiesprogram wil deelneem, is nou oop en in elke episode kan iemand R10 000 wen! Die reeks spog ook met ’n jackpot van R100 000. En soos tevore, beloof Kyk wie praat om net die regte humoristiese medisyne hierdie winter te wees. In elke episode is daar nege kinders (tussen die ouderdom ses en nege jaar oud) aan wie die aanbieder, De Klerk Oelofse, stellings maak of vrae rig. Vier volwasse deelnemers moet dan raai wat dié wysneuse se antwoorde op die vrae was en word dan ronde per ronde uitgeskakel tot net een oorbly. Volwassenes wat wil deelneem, kan inskryf deur ’n kort video van maksimum twee minute te maak. In die video moet jy bietjie meer van jou vertel: Whatsapp jou video na 079 639 3028 teen 10 Junie 2022.