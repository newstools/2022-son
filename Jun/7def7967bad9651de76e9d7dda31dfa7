DIE speaker van die Wes-Kaapse wetgewer, Masizole Mnqasela, is blykbaar besig om die sy party, die DA, te trotseer. Mnqasela gaan 'n afvaardiging na die 52ste jaarlikse Commonwealth Parliamentary Association (CPA) in Freetown, Sierra Leone lei.Die DA het hom egter verbied om dié event by te woon. Die Wes-Kaapse DA-voorsitter, Jaco Londt, sê die party het Mnqasela toestemming geweier om die afvaardiging na dié westelike Afrika land te lei. Londt sê: "Mnr. Mnqasela is toestemming geweier om die afvaardiging te lei. " 'n Interne proses sal in lyn met ons (DA) regulasies gevolg word as hy travel (Sierra Leone toe)." 'n Woordvoerder van die Wes-Kaapse wetgewer, Matthys Odendal, het bevestig Mnqasela sal in sy hoedanigheid as die president van die Wes-Kaapse wetgewer CPA-tak, 'n afvaardiging van vier lede van die wetgewer, na die konferensie lei. Son het vroeër berig die DA het Mnqasela by die Valke aangekla vir beweerde bedrog in verband met sy travel en vermaak-toelaes.