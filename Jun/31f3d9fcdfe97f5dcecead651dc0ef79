TWEE mense het Saterdagoggend verkool toe shacks by 'n informele nedersetting naby Dieprivier vlamgevat het. Volgens die mayco-lid belas met veiligheid en sekuriteit, JP Smith, is brandbestryders van die Stad Kaapstad, omstreeks 07:26 na Die Gatjie-plakkerskamp ontbied. Sowat 40 brandweermanne van die Constantia, Wynberg, Lakeside en Mitchells Plain-brandweerstasies het op die voorval reageer. Smith sê 15 strukture  is vernietig en 64 mense is dakloos gelaat. Hy sê verder: "Ongelukkig het 'n volwasse man én vrou het in die vlamme omgekom. Rampbestuur was op die toneel om families "onmiddellik met verligtings-pogings" te help. Daar is reeds om help gevra by die Wes-Kaapse regering se menslike nedersettings departement, het hy gesê.