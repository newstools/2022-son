WASHINGTON. – Drie mense is dood en 11 ander gewond toe skieters Saterdag op 'n groep mense in 'n gewilde straat in Philadelphia, op hulle losgebrand het. Volgens AFP, het 'n polisie-inspekteur, D.F Pace, aan plaaslike media gesê, twee mans en 'n vrou is in die skietvoorval dood. Pace het gesê: "Jy kan jou indink, daar was honderde individue wat South Street geniet het, soos hulle elke liewe naweek doen, toe dié skietvoorval uitgebreek het." Volgens plaaslike media is niemand nog in verband met die voorval gearresteer nie. Twee hand-vuurwapens is volgens Pace op die misdaadtoneel gevind. 