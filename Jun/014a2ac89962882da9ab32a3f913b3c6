'N MA en haar 2-jarige dogtertjie se lyke is in hulle huis in die Siyathemba-informele nedersetting in Balfour, Mapumalanga gekry. Die polisie het die grusame ontdekking Maandag gedoen. Die 24-jarige vrou is in die kombuis gekry en die die meisietjie in die slaapkamer met 'n besering aan haar nek, het 'n polisiewoordvoerder, brig. Slevy Mohlala gesê. Die vrou se babaseuntjie van 5 maande oud is ongedeerd by sy pa gekry. Mpumalanga se polisiekommissaris, lt.genl. Semakaleng Manamela, het sy ondersoekspan gevra om die oortreders "so gou as moontlik te arresteer". Manamela het gesê hy sal voortgaan om te veg teen geslagsgeweld. Mense met inligting kan sers.  Nhlanhla Tshabalala bel op 082 635 7143 of Crime Stop op 08600 10111. Anders kan mense die die inligting stuur via My SAPS app. - News24