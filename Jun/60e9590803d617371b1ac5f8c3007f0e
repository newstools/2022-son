'N MAN het gesterf nadat 'n elektrise paal op sy kop geval toe betogers dit uitgegrawe het om in 'n protesoptog in Kariega in die Oos-Kaap te gebruik. Die voorval het Donderdagoggend plaasgevind tydens 'n optog waar die ANC-raadslid van wyk 45 Sabelo Mabuda se huis aan die brand gesteek is. Dis nie seker hoeveel skade aan sy huis aangerig is nie. Twee bakkies en 'n bus is ook in Rocklands-straat in KwaNobuhle aan die brand gesteek. 'n Woordvoerder van die polisie in die Oos-Kaap, kapt. Andre Betge, sÃª Nkosinathi Lukas is dood toe die sementpaal wat hulle uitgegrawe het, omstreeks 05.30 op hom geval het. "Die optogte het om 04:45 begin en die sementpale is uitgegrawe om die paaie mee af te sper." Die saak word deur die polisie van KwaNobuhle ondersoek.