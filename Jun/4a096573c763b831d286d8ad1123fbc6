KEVIN Pikaan, Bridgton se coach, glo sy span sal in die tweede ronde baie beter vaar. Dit kom ná die insinking in sy span se spelpeil in die tweede helfte van die eerste ronde. Saterdag kom sy span teen Maori’s in Heidedal te staan en hy gaan geen kanse waag nie, al sukkel Maori’s. Pikaan skryf die insinking in sy span se spel toe aan die conditioning van sy spelers. “Ons het baie hard aan die aspek begin werk nadat ons so goed begin het. “Dit kan toegeskryf word aan die twee jaar van die Covid-19-pandemie waar die spelers nie baie aktief was nie. Staatmakers “Gevolglik het spelers baie beserings opgedoen as van die kondisionering. Ek is bly om te kan aankondig talle van ons staatmakers is weer terug en ek glo ook baie beter en meer fikser,” het hy verduidelik. Pikaan, ’n voormalige spelers van die SWD-Arende en kaptein van Bridgton wat in die nasionale klubtoernooi in 2008 deelgeneem het, sê hy verwag Maori’s wil bewys hul famous sege in die eerste ronde oor Evergreens was geen fluke nie. “Ons verwag hulle gaan alles insit om ons te klop. Ons sal egter die stryd met dieselfde ingesteldheid soos teen enige ander spanne benader.” Die fixtures is: HEIDEDAL: Maori’s t Bridgton; BLANCO-SPORTTERREIN: Blanco t Evergreens; PARKDENE: Crusaders t Barbarians; ROSEMORE: Progress t George; PLETTENBERGBAAI: Jacquars t Groot-Brakrivier; HEIDELBERG-STADION: Heidelberg t Eagle Stars Heidelberg