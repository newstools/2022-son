POLISIE in die Tuinroete soek na drie verdagtes wat 'n man en vrou van juweliersware in hul huis in Ballotsbaai naby George beroof het. Volgens 'n polisiewoordvoerder, sers. Chris Spies, was 'n 64-jarige man en sy 62-jarige vrou in hul huis in Ballotsbaai toe drie verdagtes Maandagaand net voor 19:00 in hulle huis inkom. "Die vrou is op die grond gedwing en die man is aangerand." Volgens Spies het die man ernstige kopbeserings opgedoen en hy en sy vrou is na 'n hospitaal vir behandeling geneem. Die verdagtes het met juwele gevlug en niemand is nog gearrsteer nie. - Algoa FM 