DIE cops het op vermeende dwelm merts toegeslaan toe hulle Vrydag operasies in Piketberg uitgevoer het. AO Joseph Swartbooi, 'n polisiewoordvoerder, sê die fokus van die operasies is om dwelmvrye gemeenskappe te bevorder. Hy sê cops het 'n lasbrief uitgevoer in Petuniastraat in Piketberg by 'n woning wat voorheen geïdentifiseer is. Die woning is deursoek en dwelms met 'n straatwaarde van R46 000, asook 'n onbekende bedrag kontant is gekonfiskeer. Twee mans van onderskeidelik 31 en 36 asook 'n 30-jarige vrou is gearresteer op 'n klag van dwelmhandel. Die verdagtes sal in die Piketberg-landdroshof verskyn sodra hulle aangekla is.    