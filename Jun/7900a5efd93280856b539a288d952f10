DIE jongste geval van 'n vermeende mob justice killing is 'n bekommernis vir die Wes-Kaape departement van gemeenskapsveiligheid. Die voorval het Sondag in Belmont Park in Kraaifontein gebeur. Daar word vermoed die gemeenskap het 'n 37-jarige man wat vir misdaad blameer is, deur gemeenskapslede doodgeslaan is. Reagan Allen, Wes-Kaapse minister van gemeenskapsveiligheid sê die trend is kommerwekkend, veral na die laaste voorval van mob justice toe Abongile Mafalala doodgemaak is. "Die misdaad en enige ander misdaad kan nie aanvaar word nie. Onder geen omstandighede kan iemand die reg in sy eie hande neem nie. "Dis ons plig om law enforcement agencies te laat weet as 'n misdaad gebeur sodat arrrestasies gedoen kan word." Die polisie se misdaadstatistiek wys daar was oor die 4 kwartale in die finansiële jaar van 2021/22 altesame 227 moordsake wat gelink is met vigilante/mob justice gevalle. April tot Junie 2021 was daar 48 gevalle, van Julie tot September 64, Oktober tot Desember 55 en in 2022 van Januarie tot Maart 60 gevalle. In die finansiële jaar van 2020/21 was daar 151 moorde wat verbind is met mob justice. Dit beteken dat daar vanjaar 76 meer gevalle is as die vorige finansiële jaar. Allen sê hy verstaan gemeenskappe is frustreerd, maar dit is ook 'n misdaad as jy die reg in jou eie hande neem. "Ek vra mense ook om nie vals nuus ter versprei oor ander mense sonder om feite na te gaan nie."