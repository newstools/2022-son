DIE kat is Saterdag behoorlik in die duiwehok losgelaat in die Westelike Provinsie-klubrugby. Dit nadat Brackenfell vir nog een van die grootste opskuddings in vanjaar se Superliga A op sy tuisveld gesorg het. Brackenfell het False Bay met 38-31 geklop om vanjaar se veldtog vir Superliga A-sukses in ’n baie interresante een te verander. Gemeet aan dié twee spanne se spelpeil, moes False Bay met gemak gewen het, maar soos voorheen in vanjaar se klubrugby gesien, kan jy nie bekostig om spanne af te skryf nie. Dit is nie net in die WP se topliga waar daar vir ’n skoksege gesorg het nie. Roses United se dorings omtrent stomp getrap toe Bella Vista dié groot gunstelinge vir die Groot Uitdaag-titel met 23-19 geklop het. Dit is Roses se eerste nederlaag in vanjaar se Groot Uitdaag-kompetisie. SUPER A SUPER B SUPER C