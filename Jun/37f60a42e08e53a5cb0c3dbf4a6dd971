DIE verdediging in die moordsaak van die voormalige sokkerkaptein van Bafana Bafana, Senzo Meyiwa, het gesê hulle sal 'n saak van regsverydeling teen die sanger Kelly Khumalo se prokureur, Magdalene Moonsamy, maak. Dit kom nadat Moonsamy met die media gepraat het, nadat die regspan van die aangeklaagdes, gesê het Khumalo het Meyiwa per ongeluk doodgeskiet. Meyiwa is op 26 Oktober 2014 by Khumalo se huis in Vosloorus, Boksburg doodgeskiet. Muzikawukhulelwa S'Tembu Sibiya, Bongani Sandiso Ntanzi, Mthobisi Prince Mncube, Mthokoziseni Ziphozonke Maphisa en Fisokuhle Ntuli word vir die moord aaangekla. Woensdag het adv. Malesela Teffo - wat vier van die moordverdagtes verteenwoordig - gesê 'n ooggetuie sal kom getuig dat Khumalo die sneller getrek het. Dit was toe dat Moonsamy met etlike media-huise gepraat en gesê het sy betwyfel of die ooggetuie bestaan. Moonsamy het gesê hulle wil feite sien. "Nie denkbeeldige goed nie. As dit so is, waarom het die mense wat in die huis was nie kom getuig nie?" Moonsamy het self gesê sy sal regsaksie neem. - News24