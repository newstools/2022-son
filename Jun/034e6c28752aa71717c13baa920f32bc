NEKITA Jansen (21) het die stem van die Here gehoor wat sê sy is kosbaar en waardevol. Die jong digter het in Asla Park, Mosselbaai grootgeword, skoolgegaan by die Laerskool Diaz en haar hoërskoolloopbaan by Hillcrest Sekondêre Skool voltooi. Daarna het sy Engineering en Related Design gaan swot by die South Cape College, maar weens Covid kon sy nie haar studies voltooi nie. Sy maak oop oor haar moeilike grootwordjare. “My pa het my mentally abuse, ek was ’n senuweewrak en dit het my in ’n put van depressie laat verval.” Jansen vertel sy was op die punt om haar eie lewe te neem. “Ek het gedink die enigste uitweg was om ’n einde te maak aan my lewe.Dis tóé dat ek op ’n drom gestaan het en tape op my mond geplak het, want ek wou nie dat hulle my geskreeu hoor nie.” Maar sy het die stem van die Here gehoor en ’n verandering in haar lewe gemaak. “Ek het ’n stem hoor sê ‘my kind jy is kosbaar en waardevol’. Lewensverhaal “Net daar het ek besef dat God ’n plan het met my lewe en dat Jesus my lief het.” Haar digkuns het ook bygedra tot haar genesing. “My eerste gedig was ‘My heart Bleeds’ en stadig maar seker het die Here my opgetel en my genees. Dit was nie ’n maklike pad nie. “Die dag toe ek my hart vir die Here gegee het, het ek in totale oorwinning begin stap.” Jansen droom daarvan om haar lewensverhaal in ’n boek saam te vat. “My begeerte is om my boek klaar te skryf, want my storie kan ander inspireer.” In die boek wil sy oopmaak oor haar besering wat sy opgedoen het terwyl sy rugby gespeel het. Sy dink terug aan die besering: “In 2016 het ek begin rugby speel en is gekies om in die Suidwestelike Distrikte sevVrouespan te speel. “In 2017 het ’n kopbesering my gebriek en dit was so erg dat ek aan geheueverlies gelei het. Deur die Genade van die Here is ek wonderbaarlik genees. “Ek is living proof dat God leef, Hy het my ’n tweede kans kom gee.” Jansen tree elke tweede Vrydagaand op by Nuwe Dinge Coffee Shop in Mosselbaai, waar sy die jeug aanmoedig om hul stories deur gedigte te kom vertel.