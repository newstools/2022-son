JABEZ Morgan, een van Hanover Park se talented young guns, sal verskoon word indien hy vir die volgende drie weke slapelose nagte ervaar. Dít is omdat dié 18-jarige inwoner van Bonteheuwel op die drumpel van geskiedenis staan met die Brasse vannie Park wat promosie na die Tweede Liga jag. Dit sal nie net nog ’n feather in die cap wees van dié jong, belowende speler wat van ’n sokkerfamilie met ’n ryke geskiedenis in die Morgans kom nie, maar ook deure oopmaak en geleenthede skep vir plaaslike opkomende talent – nes Morgan. Enige youngster wat in ’n groep kom waar gedugte en ervare talent heers, is beslis in awe van sy peers. Die kans om saam met hulle te kan speel en van hulle te leer is ervaringe wat niemand van jou kan wegvat nie. Amptelike Morgan en sy spanmaats is reeds hard besig met voorbereiding vir die play-offs wat die eerste week in Julie by die Mbekweni-sportveld in die Paarl plaasvind. Dit is nadat Safa CT laas week hulle en die Wes-Kaapse Tweede Liga-kampioen, Zizwe United, ’n amptelike send-off gegee het. Hanover Park se coach, Andrew Pequeno, moet ook nog sy groep met drie spelers trim vir die reeks. Dit gaan Hanover Park se derde probeerslag wees en Morgan is vol hoop dat hy dié keer deel van die aksie kan wees. “Ek is omtrent opgewonde, want ons het hard gewerk as ’n span om in dié posisie te wees,” sê Morgan, wat sy tande by Sea Point Swifts gesny het. “Dit is net ongelooflik en buzz gedurig.Hulle moedig jou aan en laat die jonger spelers toe om hulself te express en van hulle te leer. “Dit is waarom ek sommer van dag een af at home gevoel het – en ek is van die Bonteheuwel,” sê hy.