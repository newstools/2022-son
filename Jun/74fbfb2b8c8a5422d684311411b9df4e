LIVERPOOL het bevestig dat sy nuwe rekord signing Darwin Núñez, die nommer 27-trui sal dra nadat die deal Dinsdag geseal is. Hy neem die nommer oor by een van die klub se onvergeetlike supersubs, Divock Origi, wat die klub as 'n free agent verlaat het en straks by AC Milan in Italië kan aansluit. Die Reds moes ’n bedrag van £64 miljoen (R1,232,775,569.13) opdok om die striker van Benfica na Anfield te bring. En met met add-ons bring dit die totaal na £85 miljoen (R1,637,280,052.75). Dit oortref die bedrag wat Liverpool in 2018 op Virgil van Dijk gespandeer het. Núñez, 'n internasionale speler van Uruguay, het 'n langtermynkontrak van ses jaar geteken en is Jürgen Klopp, manager, se eerste signing van die somer. Núñez het aangedui dat hy verbaas was met die set-up, struktuur en al die trofees by hul oefenveld en basis. “Jy kan jou dan indink dat jy nog trofeë wen en dan later as jy weer na Anfield kom en die trofeë sien, kan jy sê: ‘Kyk, ek was deel daarvan, ek was daardie tyd daar om trofeë te wen.’ “Dit is een van die redes hoekom ek na Liverpool gekom het – om trofeë en titels te wen. Ek wil baie trofeë by Liverpool wen,” het Núñez bygevoeg.