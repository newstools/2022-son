Sowat 13 sale by die Fort Beaufort-hospitaal in die Oos-Kaap word as ‘n gesondheidsrisiko gesien. Dit het gemaak dat die provinsiale gesondheidsdepartement 'n groot deel van die hospitaal gesluit het. GroundUp berig een personeellid het vertel hoe hulle vrees die hospitaal word dalk gesluit. In Junie het inspekteurs van die departement van arbeid 13 manlike sale weens 'n gesondheidsrisiko gesluit. Daardie pasiënte is nou geskuif na 'n blok wat gebruik was vir Covid-19-pasiënte. Volgens berigte lek die dak by talle afdelings, insluitende die kraamsaal. Pleks van tien handy men is daar net twee. Daar is ook net twee pleks van die 12 porters. GroundUp berig met hul onlangse besoek aan die hospitaal was die sale en toilette vuil. Die gebou is verniel, vensters stukkend en die dak is sedert 'n storm in Desember nog nie reggemaak nie. Daar is in 2018 beloftes gemaak dat die hospitaal gefix sou word teen 'n geskatte koste van R350 miljoen. Yonela Dekeda, 'n woordvoerder vir die provinsiale gesondheidsdepartement, sê hulle is besig met herstelwerk en daar was 'n kontrakteur op die perseel. “Die departement is bewus van die infrastruktuur-kwessies. 'n Assessering is in 2017/’18 gedoen, met 'n meesterplan om die hospitaal te fix. "Die departement het nie die fondse gehad om dit ten volle te implementeer nie en daar is besluit om dit in fases te doen."