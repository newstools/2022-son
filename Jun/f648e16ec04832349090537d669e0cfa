DIE feit dat Elton Jantjies nog op ’n kriminele klag moet hof loop, is niks met die Springbokke uit te waai nie. Daarom het Jacques Nienaber (coach) en die res van sy bestuurspan geen probleem om dié losskakel deel van hul beplanning te maak vir vanjaar se internasionale wedstryde nie. Die Springbokke kom in Julie in drie toetse te staan teen Wallis. Jantjies is een van die 17 spelers wat deur Nienaber genooi is na die Bokke se oefenkamp ter voorbereiding vir die toetse teen Wallis. Nienaber is oor Jantjies se insluiting uitgevra, waarop die Bok-mentor gesê het: “Elton was nie by ons in kamp gewees toe die alleged insident gebeur het nie. Soos wat ons inligting kry, sal ons dit hanteer. “Op die stadium, volgens my wete, is Elton nog nie skuldig bevind aan enige iets nie en ons hanteer dit so.” Jantjies is onlangs gearresteer ná ‘n onderonsie op ’n internasionale vlug vanaf Turkye na Suid-Afrika. Hy het reeds een keer in ’n Johannesburgse hof verskyn op aanklagte van opstelike saakbeskadiging. Hy word ook daarvan aangekla dat hy die vlugwetgewing oortree het nadat hy na bewering ‘n TV gebreek en op ander passasiers en die vliegtuig-bemanning gevloek het.