GARDENS is goed op dreef in die City League-klubrugby-kompetisie van die Westelike Provinsie. Die span, wat voorheen as Tech-Tuine bekendgestaan het, is tans in die derde plek op die log met 26 punte. Die span van Oranjezicht kom Saterdag teen Hamediehs op Vygieskraal te staan. Hamediehs is tans die pasaangeërs in die kompetisie met ses oorwinnings agtereenvolgens. Hammies is met 27 punte net een punt voor Gardens op die log. Gardens gaan dus alles in die stryd wil werp om Hammies se onoorwonne rekord tot ’n einde te bring. Die kragmeting tussen Vio­lets en Masiphumelele behoort ook groot aandag te lok. Masiphumelele is ook tot dusver onoorwonne in die kompetisie met ses agtereenvolgende seges. Masi is met 27 punte in die tweede plek op die log. Daarteenoor het Violets vier van hul ses games gewen en is tans in die vierde plek met 19 punte. Dié twee spanne gaan mekaar Saterdag by die Chukker Road-sportterrein in Kenwyn die stryd aansê. In ander aksie in die City League gaan Caledonian Roses en Silvertree mekaar in ’n interessante derby op Knoll Avenue in Athlone die stryd aansê. Callies het tot dusver vanjaar gesukkel om aan die gang te kom. Hulle kon tot dusver net een van hul ses games wen en is tweede laaste op die log. Daarteenoor was Trees net drie keer aan die wenkant ná sewe games. Polisie en Young Ideas, wat tans sesde en sewende onderskeidelik op die log is, gaan Saterdag ook sake uitspook. Super A: Super B Super C: Southern League: Northern League: City League: