JENNIFFER Hudson (40) spog nou met EGOT-status. Dit beteken die fenomenale sangeres en aktrise het ’n Emmy-toekenning, ’n Grammy-toekenning, ’n Oscar-toekenning en ’n Tony-toekenning. Sy het Sondagaand haar eerste Tony-toekenning gewen toe A Strange Loop die beste musical gewen het. Jennifer was een van die vervaardigers van die projek. Dit was die finale toekenning wat sy nodig gehad het om die EGOT-statuts te bereik. Sy het haar eerste van die vier groot toekennings, ’n Oscar, gewen vir haar rol in 2007 se Dreamgirls. Sy is ’n tweemalige Grammy-wenner, nadat sy haar eerste een vir haar 2009 self titled album gekry het. Die American Idol-wenner het verlede jaar ’n Daytime Emmy gewen vir die animasiekort ‘Baba Yaga.’ Om EGOT-status te bereik, word gesien as die “grand slam” show business. Net 17 mense het tot dusver EGOT-status bereik. John Legend en Whoopi Goldberg is van die sterre wat met EGOT-status spog.