TULBAGH polisie het 'n 72-uur plan geaktiveer om agter die kap van die byl te kom van 'n voorval waar vier mans vermoor en 'n vyfde beseer is. Die liggame van vier slagoffers van tussen 28 en 35 is Saterdagaand omstreeks 21:00 by 'n woning in Jooste-straat gekry. 'n Vyfde slagoffer is by 'n hospitaal opgeneem vir behandeling. Kol. Andrè Traut, 'n polisiewoordvoerder, sê die motief vir die voorval is nog ongekend. Die polisie doen 'n beroep op enige persoon met inligting rondom die omstandighede van die misdaad om Crime Stop by 08600 10111 te bel.