'N SAGTE blou lint was ses keer om Meghan Cremer se nek gedraai. Dit was so styf dat sy binne 12 tot 25 sekondes haar bewussyn sou verloor het. So het 'n patoloog dr. Gavin Kirk in die Wes-Kaapse hoogeregshof getuig in die moordsaak van Cremer. Hy het die lykskouing gedoen. Hy het gesê dood sou tussen 3 en 5 minute intree. Kirk het wetenskaplik verduidelik oor sy bevinding oor die lykskouing op die 29-jarige Cremer op 12 Augustus. Sy het op 3 Augustus 2019 vermis geraak en haar lyk is op 8 Augustus in Philippi gekry. Kirk het gesê sy het weens verwurging gesterf. Die lint was ook gebruik om haar hande vas te bind. Daar was ook skuurmerke op haar neus, linkerwang en voorkop. Dit is moontlik deur 'n stomp voorwerp veroorsaak. "Dit kan ook verduidelik hoekom daar kneusing om haar oë, droeë bloed in haar neusgange en om haaar mond was." Jeremy Sias het die polisie gaan wys waar haar lyk gedump was op 'n plaas in Olieboomstraat, Philippi." Hy ontken hy het haar vermoor. Die saak duur voort. - News24