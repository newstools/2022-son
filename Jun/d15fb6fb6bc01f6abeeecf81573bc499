'N ONDERWYSER is Woensdag in die Pretoriase landdroshof bail geweier nadat hy vir verkragting aangekla is. News 24 berig Bongani Ntuli (29) word daarvan aangekla dat hy 'n graad 6-leerling vir wie hy skool gee, verkrag het. Die saak is deur die kind se ma gemaak nadat sy agtergekom het sy gedrag het verander en hy nie meer sy gunsteling-kos eet nie. Lumka Mahanjana, 'n woordvoerder van die nasionale vervolgingsgesag (NVG), sê die ma het besluit om langs haar seun te slaap. "Sy het gesien hy sukkel om te slaap en het bloed opgemerk. Sy het die volgende dag gesien geld is uit haar rekening getrek en het hom gekonfronteer. "Hy het gesê hy het geld getrek om vir die onderwyser 'n PlayStation 4 te koop sodat Ntuli ophou om hom te bully." Sy het toe op 18 Mei 'n saak gemaak. Ntuli het gesê hy wil bail hê, maar die landdros het dit geweier. 