'N MA van Bethlehem in die Vrystaat word aangehou nadat sy haar man en 3 dogters gif ingegee het. Die 49-jarige man en 2 dogters van 10 en 14 het gesterf, maar haar 11-jarige dogter het oorleef. Maphephi Mokwena het erken sy het sop met gif in aan hulle gegee. Sy het Vrydag in die Bethlehem se landdroshof verskyn. 'n Polisiewoordvoerder, kapt. Phumelelo Dhlamini, sÃª Mokwena het vir die kinders en haar man Woensdagoggend bruin boontjiesop gegee voordat hulle onderskeidelik skool en werk toe is. Die kinders het by die skool siek geword en is hospsitaal toe geneem, waar twee kinders gesterf het. Die pa het weer by die werk siek geword, en is ook later in die hospitaal dood. 'n Lykskouing wat Donderdag gedoen is, het bevind hulle is vergiftig. Intussen bly die ma in aanhouding, tot haar volgende hofverskyning op 30 Junie.