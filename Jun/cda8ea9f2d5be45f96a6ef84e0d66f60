'N TAXI-BAAS van die Dunoon Taxi Association (DTA) en nog 'n man is Maandagmiddag op die hoeke van Dumani-straat en Potsdam-straat oorkant die Dunoon Public Transport kruising in Kaapstad doodgeskiet. Nog 'n man is ernstig gewond. DTA se ondervoorsitter, Howard Ngcongco het die taxi-baas as Odwa Ntontela (43) uitgeken. 'n Smous by die taxi rank sê die skietery het helder oordag gebeur. Hy sê hy het twee mans met pette aan gesien wat na 'n kar gestap het met drie mense in en met semi-outomatiese vuurwapens op hulle begin skiet. Hulle het nie maskers aangehad nie en het in die rigting van die Doornbach informele nedersetting gestap. Daar was talle mense by die interchange tydens die skietery. Ngcongco sê die DTA is baie geskok oor die voorval en hulle voel onveilig. Kapt. FC van Wyk, 'n woordvoerder van die polisie sê die drie slagoffers was in in hul middel 30's en laat 40's. "Die polisie se taxigeweld-eenheid ondersoek die saak en 'n 36-jarige verdagte is gearresteer."