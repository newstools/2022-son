BUNDEE Aki sal Woensdag as kaptein uitdraf vir Ierland se toerwedstryd teen die Maori All Blacks. Dié kragmeting in Hamilton, word vanaf 09:00 op SuperSport Rugby (211) uitgesaai. Vir Aki sal die stryd in Hamilton spesiaal wees, aangesien hy voor sy skuif na Ierland vir jare lank Superrugby vir die Waikato Chiefs gespeel het. Aki het in 2013 die Super rugby-titel saam met die Chiefs gewen. Die 32-jarige boorling van Auckland het tot dusver 37 toetse vir Ierland gespeel en het ook in 2021 vir die Britse en Ierse Leeus teen Suid-Afrika uitgedraf. Andy Farrell (coach) het vyf nuwelinge in sy groep vir die game ingesluit. Jimmy O’Brien, Ciarán Frawley, Jeremy Loughman, Joe McCarthy en Cian Prendergast, gaan almal hul debuut vir Ierland maak. Intussen gaan die Maori’s deur die skrumskakels Brad Weber en TJ Perenara as mede-kapteins aangevoer word. Dié twee sal baie het om te bewys, aangesien hulle uit die Nieu-Seelandse groep vir die reeks van drie toetse met die Iere weggelaat is. Die All Black-keuders het Aaron Smith, Finlay Christie en Folau Fakatava gekies. Die spanne is: IERLAND: Jimmy O’Brien, Jordan Larmour, James Hume, Bundee Aki (k), Keith Earls, Ciaran Frawley, Craig Casey, Gavin Coombes, Nick Timoney, Cian Prendergast, Joe McCarthy, Kieran Treadwell, Tom O’Toole, Dave Heffernan, Jeremy Loughman. BANK: Niall Scannell, Cian Healy, Finlay Bealham, Ryan Baird, Jack Conan, Conor Murray, Joey Carbery, Michael Lowry. MAORI ALL BLACKS: Zarn Sullivan, Shaun Stevenson, Billy Proctor, Rameka Poihipi, Connor Garden-Bachop, Josh Ioane, Brad Weber (m/k), Cullen Grace, Billy Harmon, Cameron Suafoa, Isaia Walker-Joshere, Dickson, Tyrel Lomax, Kurt Eklund, Ollie Norris.