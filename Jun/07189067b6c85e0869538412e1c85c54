ALTESAME vyf mense het Maandag op die R72 sowat vyf kilometer vanaf Alexandria in die Oos-Kaap in 'n ongeluk gesterf. 'n Woordvoerder van die Oos-Kaapse departement van vervoer, Unathi Bingose, sê 'n vragmotor met twee mense in en 'n kar met vier volwassenes en een kind in, het Maandagmiddag omstreeks 14:00 gebots. "Dit was 'n kop-aan-kop botsing. Al vyf die insittendes van die kar het onherkenbaar uitgebrand. Die kar het met die impak van die ongeluk aan die brand geslaan." Bingose sê die bestuurder en passassier het ongedeerd ontsnap. 'n Saak van manslag is deur die polisie van Alexandria oopgemaak en die saak word ondersoek.