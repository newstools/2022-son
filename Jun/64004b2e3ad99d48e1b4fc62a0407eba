'N VARK is in die Prieska-streekhof, in die Noord-Kaap 17 jaar tronk toe gepos weens verkragting, huisbraak en diefstal. Fabian Phooko is op 20 September 2020 deur twee mans, Alton Stuurman en Stephan Steenkamp, gehelp om in die huis van 'n 60-jarige vrou in Prieska in te breek. Phooko het duur goed gesteel, die ouma met 'n hamer geslaan en haar verkrag. Die mans is 'n paar dae later gearresteer en sake teen Stuurman en Steenkamp is teruggetrek. Phooko is 17 jaar tronkstraf gevonnis. Brig. Nicky Mills, waarnemende kommissaris van die speurafdeling, het sers. Riaan van Wyk van FCS geloof vir sy goeie werk.