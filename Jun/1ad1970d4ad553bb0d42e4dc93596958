HULDEBLYKE stroom in ná die dood van die gemeenskapsaktivis en politikus Mercia Draghoender. Draghoender is Saterdag oorlede. Georlene Wolmarans, speaker van die Tuinroete-distriksmunisipaliteit, het 'n foto van haar en Draghoender van die laaste raadsvergadering op Facebook gedeel. Sy skryf: "Sy (Draghoender) het geglo daar moet 'n foto gevat word. My hart is baie seer. "Mercia was 'n baie dinamiese mens, enig in haar soort. Geliefd onder die mense, 'n opregte mens." Die Good-party se nasionale organiseerder en lid van die provinsiale wetgewer, Shaun August, het ook sy medelye het haar familie en vriende betuig. "My innige medelye met die heengaan van 'n formidable gemeenskapsaktivis en leier. Jy het 'n goeie wedloop gehardloop. "Wessie van der Westhuizen, 'n voormalige Mayor van die Tuinroete, sê weer: "RIV Mercia, niemand kan die reuse impak wat jy gehad het op mense ignoreer nie. Jou nalatenskap sal verewig leef." Draghoender wat al mayor, deputy mayor, speaker en 'n burgemeesterskomiteelid van die George-stadsraad was, het ná die November 2021 plaaslike verkiesing 'n raadslid van die Tuinroete-distriksmunisipaliteit geword. Die voormalige Mayor van George het in 2010 geskiedenis in die Suid-Kaapse dorp gemaak deur die eerste vrou te word om die burgemeestersketting te dra, in wat toe nog beskryf is as 'n baie konserwatiewe dorp. Sy was toe lid van die Onafhanklike Demokrate, voor sy later ook by die Demokratiese Alliansie aangesluit het. In 2019 het een van George se bekendste politieke partye, die DA, vir Good gelos en twee maande later tydens 'n tussenverkiesing haar wyk met agt stemme verloor. Draghoender het twee jaar nadat sy die DA vir Good gelos het by die Plaaslike Besorgde Inwoners (PBI) aangesluit. 