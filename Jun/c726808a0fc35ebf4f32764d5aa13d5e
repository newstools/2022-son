ALFREDO Barends, coach van Vredenburg, se strewe na uitmuntendheid het hom al in die buiteland laat draai, om sy vaardighede te verbeter. Barends, een van talle opkomende jong afrigters wat hul merk begin maak, is Saterdag aan die stuur wanneer sy span sake teen sy oud-klub Saldanha uitspook. So tussen die afrigting van Vredenburg, waar hy ook op die hulp van die oud Sewes Springbok Rayno Benjamin kan staatmaak, is hy ook die coach van die Boland se o.15-rugbyspan. Hy is ook onlangs as afrigter van die Wes-Kaapse o. 15-span wat aan die Winter Games gaan deelneem, aangewys. Benjamin is deesdae speler/afrigter by die klub en bedryf saam met Barends die Benji Sports Academy. Barends het vir baie seisoene vir Saldanha gespeel, en is deeglik bewus van die intensiteit, die niggle en banter van die Weskus-derby teen Vredenburg. Híér móét jy kant. Dié belangrike Weskus Groot Uitdaagbeker-wedstryd word op die Vredenburg-sportterrein beslis waar ’n taai derby-stryd verwag word. “Gewoonlik berus die uitslag in die soort wedstryde op die span wat druk in punte kan omskep, sowel as die span wat munt slaan uit foute. “Dit is gewoonlik 80 minute se concentration en as ’n speler deur die hype ingesluk word, kan dit ook die wedstryd vir jou kos. “Dit gaan ook oor om die klein battles binne die groot stryd te wen,” het Barends gesê. Derbies Ofskoon sy span tot dusver twee van die sewe wedstryde verloor het, beteken dit niks, want rekords en reputasie beteken bra min in derbies. As kampioen (2019) is Saldanha onder druk om sy reputasie as een van die top-klubs te behou, maar dit gaan broekskeur met dié kampioen. Beserings en die inlywing van jong en talentvolle spelers is nie ’n proses wat oornag gebeur nie, en dit dra grootliks by tot die gesukkel om aan die gang te kom. Dalk is dít die stryd wat die span van Saldanhabaai nodig het, om ’n ommeswaai teweeg te bring. Weskus Overberg Witsentraal Breë Langeberg Noordweste