DIE Appelhof in Bloemfontein het 'n laerhof se bevinding dat dit verkeerd was om sigarette tydens die lockdown te ban, bevestig. In Maart 2020 het die Suid-Afrikaanse regering besluit om sigarette te ban. "Daar was geen wetenskaplike regverdiging om tabakprodukte te verbied nie. Daar is geen bewys dat om op 'n kort termyn op te hou rook  dit enigsins sou help dat Covid-19 nie erger sou wees vir mense nie," het die hof beslis. Die saak het voor die Appelhof beland, nadat die Wes-Kaapse hooggeregshof vroeëer beslis het die besluit om sigarette te ban was onnodig en ongrondwetlik. Dlamini se aansoek is met koste van die hand gewys. Die hof het beveel die minister van samewerkende regering en pres. Cyril Ramaphosa moet die koste van die eerste hofsaak van die tabakreus British American Tobacco Suid-Afrika se onkoste ook dra.