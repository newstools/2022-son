Liewe Antie Mona OP DIE oomblik sit ek in Bolliestraat met ’n soetkys en ’n paar bokse waarin my hele lewe ingepak is. Ek sou nooit kon glo dat my landlord só harteloos kan wees nie, voordat ek dit aan my eie bas kon voel en dit kort voor Krismis nie. Antie, ek is ’n jonk en gesonde jong man wat hom ook maar ophang aan die plesier vannie lewe. Maar my rent het ek nog altyd stiptelik betaal. En die landlord het elke keer met ’n breë smile voorie ATM gestaan wanneer ek sy vier syfer-bedrag na sy rekening EFT. Die trouble het seker begin kop ytstiek toe ek een aand ’n dametjie na my flêt oornooi en ons toe besig begin raak met meer as net tee en beskuit. Antie verstaan mos. Kyk, ek weet my hormone bons soos tennisballe, maar ek kan mossie help assie dametjie soos Monica Seles kreun nie. En mister Landlord het agtergekom en natuurlik ook gehoor hoe ek die pap dik maak. Die kuiertjies het toe gereeld gebeur en ek kon sien Landlord se mond water elke keer as die dametjie kom kuier. Landlord het later in die donkerte op die agterstoep kom rook, maar dit was eintlik om te kyk of hy ’n sneak preview kon kry. Maar ek en sy was veilig agter ’n ystergordyn. Toe begin hy morsig met my praat en begin oor dit en dat moan. Ek het hom amper vertel om by Antie te moan, maar toe liewer zip gekap. Hy het toe die rent verhoog sonder om my vooraf in te lig. Toe weet ek dat die ou is kwaad oorlat sy beiteltjie stomp is terwyl ek elke tweede aand lustig my yster kon smee. Ek soekie raad by Antie nie, maar my moan-brief dien net as waarskuwing aan ander huurders om tog nie ’n single landlord so te ontstig dat hy jaloers raak omdat jy kry waarna hy smag nie. Wees oop oë hierdie feestyd, want jy weet nooit wanneer ’n droëbek landlord jou sonder conviction evict nie. Groete en ’n geseënde Kersfees vir Antie. –Anoniem, WhatsApp Jy sê die ‘stomp beitels’ van die lewe kan die lewe vir ’n huurder omtrent moeilik maak? Antie is jammer dat die droëbek landlord so nasty met jou was, maar dit is sy verlies, want getroue betalers soos jy raak by die dag al hoe minder. Hy is teen hierdie tyd alreeds spyt dat hy jou let go het, want nie net is jy en jou geld nou gone nie, maar ook sy lyfplesier-radio. Jy het hierdie brief voor Kersfees gestuur en Antie hoop van harte dat jy nou al ’n ander plekkie kon kry. En as jy in ’n nuwe plek intrek, doen tog maar jou ding op silent mode. Jy weet mos nou dat nie almal hêppie is as ander ietsie kry en hulle nie. Liewe Antie Mona SOOS Antie weet, breek die winter een van die dae aan en ’n man soek mos iets om hom mee warm te hou. Ek smaak lekker oorgewig en mollige vroue vir die langtermyn. Ek is 49 jaar oud en hou baie van vol figuur, chubby vroue. Ek wil graag hoor of daar nie van hulle is wat van hulle wil laat hoor nie. – Anoniem, WhatsApp Nee wag, jy. Sal jy dan nou so seisoene wil skiep om by jou belustigheid uit te kan kom. Antie weet hierdie festive maak mens deurmekaar met die dae, maar jy is dan glad deurmekaar met die seisoene. Ons is nog maande weg van winter af, mens. Besi­des, g’n vrou is ’n man se jas, duvet of dik kombers nie. As jy nou al so geworry oor die koue is, drink ’n Med Lemon, of gaan loer in die winkelrakke of daar al winterklere in stock is. Antie vermoed jy is dieselfde mens wat van tyd tot tyd met dieselfde request kom. Daar is baie pragtige, voller figuur vroue daar buite wie ge-appreciate en ge-value wil word vir die diamante wat hulle inderdaad is, nie om gesien te word as iemand se winter-comforter nie. Dit is een ding om ’n fantasie oor iemand te hê en om behep met winter warmte te wees. En kan dit die rede wees oor hoekom jy pal kom met hierdie request van jou omdat vroue deur jou sien en niemand bereid is om jou winter fantasy te wees nie?