ROMELU Lukaku het sy voete dié keer die praatwerk laat doen toe hy die herbou van sy verhouding met Chelsea se fans op ’n positiewe noot begin het. Lukaku het die Blues se derde doel aangeteken in die weghol-oorwinning van 5-1 in die derde ronde van die FC Cup-uitklopreeks teen Chesterfield. Dié stryd is Saterdag op Stamford Bridge gespeel. Dit was die 28-jarige Belg se eerste wedstryd ná sy omstrede onderhoud met Sky Italia. Maar nadat hy om verskoning gevra het in ’n opvolgvideo laas week, het dié fisieke striker op die beste manier moontlik die Chelsea-ondersteuners se vertroue herwin. Lukaku het Chelsea se derde doel ná 19 minute aangeteken, met Timo Werner en Callum Hudson-Odoi wat voor die rustyd sukses behaal het. Andreas Christensen, met slegs sy tweede doel in agt-en-’n-half jaar by die klub, het die Londense span se vierde doel net voor die rustyd gekry. Strafkol Hakim Ziyech het kort ná die rustyd Chelsea se vyfde doel van die strafkol aangeteken. Thomas Tuchel, Chelsea se baas, het gesê: “Ek is gelukkig met die houding en hoe ons begin het. Ons het die wedstryd baie vroeg beslis en dit is wat ons wou hê. “Toe, nadat dit 5-0 was, was daar baie veranderinge, spelers het dalk ’n bietjie ritme en selfvertroue gehad in die posisie wat hulle gespeel het. “Maar die wedstryd was toe reeds gewen.” — AP