'N TATOË-kunstenaar wat sy slagoffers na sy huis gelok het, is skuldig bevind aan vier klagte van verkragting. Mehodi Baloyi (21) van Polokwane is Donderdag in die Polokwane hooggeregshof gevonnis. 'n Woordvoerder van die nasionale vervolginggesag, Mashudu Malabi-Dzangi, sê Baloyi het 'n Facebook-rekening gehad en hy was bekend as Caption CJ wat tatoë-dienste aangebied het. Malabi-Dzangi het gesê hy het vier vroue tussen Julie 2019 en Oktober 2020 na sy huis gelok. Die jongste slagoffer was 15 jaar. Sy sê hy het hulle met 'n panga gedreig en hulle klere met geweld uitgetrek. Daarna het hy hulle verkrag en foto's en videos van hulle geneem wanneer hulle kaal is. Hy het gedreig om hulle foto's op sosiale media te laai as hulle polisie toe gaan. Volgens die staat het hy die vroue gedreig om Zimbabwiese mans na sy huis te nooi sodat hulle kan deelneem aan die verkragting en het gedreig om hulle dood te maak en te begrawe. AlgoaFM berig die sekspes verskyn Maandag in die hof vir voor-vonnis verrigtinge.