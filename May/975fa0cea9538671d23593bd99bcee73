DIE feit dat Jordan Henderson Saterdag vir Liverpool in die Champions League-eindstryd aanvoer, is die rede waarom hy nie nou al vir Engeland se groep gekies is nie. Gareth Southgate, manager van die Three Lions, voel ook hy weet reeds wat hy in Henderson het, en sy weglating uit Engeland se groep, is ’n kans om na ander spelers te kyk. Southgate maak gereed om Engeland voor te berei vir die UEFA Nations League. Die Engelse gaan wedstryde teen Hongarye, Duitsland en Italië speel. Southgate het ook spelers soos Aston Villa se Tyrone Mings weggelaat. Dit, terwyl West Ham United se Jarrod Bowen en Tammy Abraham (AS Roma) call ups gekry het. Harry Maguire is die enigste speler van Manchester United wat Southgate gekies het.