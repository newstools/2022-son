'N VERMEENDE kabeldief het sy rieme styf geloop toe hy op heterdaad betrap is. Die verdagte was glo Saterdagoggend naby Wellington-stasie besig om kabels te steel toe hy deur die Drakenstein-munisipaliteit se werkers van die elektristeitsafdeling gevang is. Op Facebook skryf Avron Appollis, maycolid vir openbare veiligheid, dat die reeds aan die polisie oorhandig is. Appollis se inskrywing lui: "Nog' n arrestasie is vanoggend (Saterdag) gemaak naby Wellington-stasie deur die elektrisiteitsafdeling van die Drakenstein-munisipaliteit. "Baie dankie aan Vetus Schola Group en wetstoepassing wat die verdagte aangekeer en oorgehandig het aan die Wellington-polisie waar 'n klag gelê is. Genoeg is genoeg.”