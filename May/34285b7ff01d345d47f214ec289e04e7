CAPE Town City het ’n lat vir sy eie agterent gepluk in sy aanslag om ’n ongekende CAF Champions League-posisie. Boonop het die Citizens misluk met ’n penalty om Woensdag met 0-0 gelykop te speel teen Chippa United in die Baai. Met drie wedstryde oor is Mamelodi Sundowns reeds op koers om sy die Premierliga-titel suksesvol te verdedig, terwyl City (45 punte) ’n gulde kans deur sy vingers laat glip het om die tweede geplaaste Royal AM (óók 45) verby te steek. Eric Tinkler, coach, se City-span sal nou oor hulle skouer moet loer omdat die twee spogspanne van Soweto, Kaizer Chiefs (42) en Orlando Pirates (40), ook nog in hulle nekke blaas. Dan is City se buur-span Stellenbosch FC (40), wat hy in ’n derby in sy laaste wedstryd van die seisoen in Stellenbosch pak, ook nog in die prentjie. Daar is dus nog baie op die spel vir Tinkler-hulle oor die volgende drie weke voordat die gordyn op die PSL-seisoen sak. Dit is ook juis waarom Tinkler erken het dat hy baie teleurgesteld is met die twee verkwiste punte teen die Chilli Boyz. “Ons het geweet dat hulle baie defensive sal wees en in ’n low block defend, maar ons het nie die gehalte in die final third gehad om hulle te penetreer nie,” kla die City-breier. “Selfs in die tweede helfte het ons goalie (Hugo Marques) as ’n sweeper gespeel en skaars een save gehad om te maak. Afslag “Ons het sake gedikteer, maar soos ek gesê het, het ons die gehalte gelack op aanval en ek is teleurgesteld” het Tinkler gesê. Hy kan wel moed skep uit die feit dat sy oorblywende drie liga-wedstryde op tuisbodem is. Tinkler-hulle sal eers moet verseker dat hulle TS Galaxy môre in die Cape Town Sta­dium afslag. Dit word gevolg deur ’n trick­y stryd teen Brandon Truter se AmaZulu ’n week later. City sluit sy seisoen af met ’n derby teen Stellenbosch, wat ook nog ’n spanner in die works kan gooi.