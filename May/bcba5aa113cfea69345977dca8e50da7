IN 'N gekombineerde poging om misdaad te verminder, het die Overstrand-munisipaliteit se K9-eenheid, taakspan en flying squad saam met die polisie van Hermanus en Gansbaai, inligting opgevolg van dwelmaktiwiteite daar. Volgens die Overstrand se onderburgemeester, Lindile Ntsabo, is drie huise in Hermanus en twee huise in Gansbaai op 12 Mei deursoek en dagga en Mandrax is daar gekry. Die verdagtes is gearresteer. In die gesamentlike operasie is padblokkades gehou en oortreders van by-laws is ook beboet. Boetes ter waarde vanÂ  R230 000 is uitgereik. "Altesame 14 mense wat deur die gereg gesoek is, is in die Gansbaai-area gearresteer." Beamptes het ook mense gestop en deursoek en beslag is gelÃª op gevaarlike wapens. "Nog 'n persoon is gearresteer nadat gesteelde goed op hom gekry is."