DANIEL Simiu Ebenyo het Sondag ’n duur prys betaal vir sy oorwinning in die Absa Cape Town 10 km-wedloop. Soos verwag, het die guns­teling om die wedloop te wen sy titel suksesvol verdedig. Die 26-jarige Keniaan het die 10 km in ’n blitsige 27 minute en 34 sekondes afgelê. Die langasem het ’n groot voorsprong geniet en teen ’n geweldige spoed in die laaste kilometer van die wedloop gehol. Sy een voet het ongelukkig in die lint by die eindstreep in Langstraat in die hart van die Moederstad vasgehaak. Sy mond is in die proses beseer en hy is onmiddellik hospitaal toe geneem. Timoteus Ebenyo se landgenoot Isaac Kipkemboi (28:04) het weer tweede vioolge speel. Lesotho se Namakoe Nkhasi (28:24) was derde. Die plaaslike atleet An­thony Timoteus het die wedloop van sy loopbaan beleef. Die 26-jarige van Bell­ville-Suid was vyfde en die eerste Suid-Afrikaner oor die eindstreep. Sy tyd van 28:29 was byna 20 sekondes beter as sy persoonlike beste tyd van 28:46. In die wedloop vir vroue het Stella Chesang (30:40) ’n nuwe all-comers-rekord opgestel. Jesca Chelengat (30:48) was tweede. Albei vroue het Stella Chepkuriu se rekord van 30:55 oortref. Die gunsteling, Genzebe Dibaba (31:02) van Etiopië, moes met die derde plek tevrede wees. .