POLISIE in Gqeberha ondersoek 'n moord Saterdagmiddag in Motherwell toe 'n vrou en man doodgeskiet is. Volgens 'n woordvoerder van die polisie, kol. Priscilla Naidu, het die voorval omstreeks 3.30 in die middag gebeur toe 'n paar mans in 'n silwer VW Polo by 'n huis in Motherwell opgedaag het. "Die slagoffers het gaan kyk wie is in die erf en hulle het die gewapende mans gekonfontreer. Hulle het toe in hul huis in probeer hardloop en etlike skote is op hulle geskiet." Volgens Naidu is die 24-jarige  Luyanda Mati etlike kere getref en die 36-jarige Akona Waki is in die skouer getref en het op pad hospitaal toe gesterf. "Die motief vir die moorde is onbekend." Die publiek word gevra om te help om die VW Polo op te spoor wat deur die aanvallers gebruik is en om speur.kap. Debbie Steyn te bel op  082 394 8369 of om Crime Stop op 08600 10111 of jou naaste polisiestasie. - AlgoaFM