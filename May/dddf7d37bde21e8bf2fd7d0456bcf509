BEURTKRAG gaan vandag om 12:00 opgeskort word. Eskom het die besluit geneem na verskeie eenhede Saterdagoggend weer tot die netwerk teruggekeer het. 'n Eenheid elk by die Arnot- en Matimba-kragstasies sal ook na verwagting later vandag weer in werking is. Verdere goeie nuus is dat die noodreserwes genoegsaam aangevul is om volgende week die kragnetwerk te ondersteun. "Hoewel ons die eenhede teruggebring het, was daar weens die begin van winter 'n styging in aanvraag wat gaan lei tot 'n netwerk wat regdeur die winter onder druk is," lui Eskom se verklaring. Daar is tans 3872MW wat op beplande instandhouding is terwyl 13 326MW weens breakdowns onbeskikbaar is. Eskom het Suid-Afrikaners bedank vir hul geduld.