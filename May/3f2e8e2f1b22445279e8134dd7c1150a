OF ’N mens nou daarvan hou of nie, Rygate LFA is die mekka van en breeding ground vir refs in die provinsie en selfs die land. Boonop is daar duidelike tekens dat niks enige tyd of gou gaan verander nie. Dit is omdat die administrateurs hier ’n omgewing skep vir jong aspirant-refs om hulle trade aan te leer en in legendes soos Abdul Basit, Achmat Salie, Nasief Julies, Emmanuel de Sani, Abongile Tom, Wayne Jones en ander se voetspore te volg. Basit, wat ook sy eerste treetjies tot stardom by Ry­gate gegee, is tans ook die hoof van refs vir die land. “Dit is belangrik om ’n geskikte kultuur te skep vir die nuwe generasie wat deurkom,” vertel Adbul Tajoodien, cluster head van refs by Rygate en adjunk-president van die LFA. “Dit is wat ons hier probeer doen. Ons twee vroueskeidsregters Chantel Hammers­ley en Beverly Shumayo, byvoorbeeld, het ook die vlag laat wapper by die Bayhill Cup toe hulle die eerste twee vrouebeamptes in die jeugtoernooi was. “Hulle blaas ook in die vroue en mans se regional leagues. Dis verblydend om te sien hoe passievol en toegewyd hulle is om by te dra tot die groei en ontwikkeling van die game,” sê hy.