KENNERS voorspel dat 5de vlaag van die corona-virus is op pad. Teen Woensdag was daar reeds 10 017 nuwe gevalle van Covid-19 aangemeld. Dis die eerste keer sedert Januarie dat dit meer as 10 000 is. Net 'n week gelede op 4 Mei was dit op 6 170.DIe sterftesyfer het ook gestyg en 50 mense het gesterf. In die laaste 24 tot 48 uur het 10 mense gesterf. In Suid-Afrika het altesame 100 609 mense gesterf sedert die virus uitgebreek het. Volgens die National Institute for Communicable Diseases (NICD) is die styging van mense wat die infeksie gekry het, 25.3%. Die meeste gevalle is in Gauteng (39%), KwaZulu-Natal (21%), die Wes-Kaap 17% en die Oos-Kaap en Vrystaat elk met 6%. Die afgelope 24 uur landwyd is 164 mense ook in hospitale opgeneem. Dr.  Joe Phaahla, minister van gesondheid het gesê sowat 70% van die bevolking het in aanraking gekom met Covid-19 en mense al het een of ander vorm van immuniteit bereik, maar dit is steeds die beste om ingeënt te word. "Immuniteit begin later afneem en kan nie geboost wod nie. Terwyl die virus by ons is, is die beste verdediging om ingeënt te word. Teen 1 Januarie 2022 was die getal infeksies 9 818. Op 10 Januarie het dit afgekom na 2 409 net om weer te styg en weer te daal. Op 1 April was dit 1 692 en toe begin dit weer styg en op 21 April was daar 4 406 infeksies en dit het aanhou styg. - sacoronavirus.co.za 