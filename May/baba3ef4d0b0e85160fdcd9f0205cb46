DIE polisie het die identiteit bekendgemaak van die vrou wat dood in haar voertuig langs die R102 naby Jeffreysbaai aangetref is. AO. Majola Nkohli, 'n polisiewoordvoerder, sÃª Anna Magrieta Gouws (69) is Vrydag in haar Ford Bantam met 'n skietwond aan die bors gevind. Sy was in die bestuurderskant van die bakkie, maar die sleutels was weg. Nkohli se daar is ook geen vuurwapen op die toneel gevind nie. Die polisie ondersoek 'n saak van moord. Geen arrestasies is nog gemaak nie. - AlgoaFM