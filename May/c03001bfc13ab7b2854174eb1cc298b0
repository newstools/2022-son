DIE spelers en bestuur van die Boland-Kavaliers is oortuig dat hulle steeds die halfeindronde van die Currie Cup se Eerste Liga kan haal. Verlede week se oorwinning van 45-33 oor die Simbas van Kenia het die span se entoesiasme en ywer ook aansienlik verbeter. Die Bolanders het sewe drieë gedruk en het nou 17 punte ná sewe wedstryde. Die Kavaliers pak die die Black Lions van Georgië Saterdag om 15:00 in die Boland-stadion in Wellington. Coach Franzel September glo sy span is nou takties meer gesettle. “Ons begin ook as ’n span goed gel. Dit is waarna ons nou strewe – om die balans in die span reg te kry.” Sterk Die breier het drie veranderinge voorlangs aangebring. Die sterk losvoorspeler Sauliegh Arendse is terug, asook die loskopstut, Charles Nimb, en die haker, Carl Truter. Die twee vervang onderskeidelik Ian Thompson (stut) en Jacobus du Plessis (haker). Arendse vervang Hilroy Baadjies, wat nie vir die kragmeting oorweeg is nie. In die agterlyn is dit net die skrumskakel, Percival Williams, wat uit die groep gelos is met Ryno Marais wat in die nommer 9-trui sal opdraf. Jaiden Baron sal, nes verlede week, van die bank ingespan word. Baron beïndruk met elke wedstryd en was ook een van die driedrukkers teen die Simbas. Die Boland-Kavaliers se span is: Gavern Skippers, Alshaun Bock, Jurick Lewis, Lunathi Nxele, Cameron Hufke, Marvin Fredericks, Ryno Marais, Emile Booysen, Thurlow Marsh, Sauliegh Arendse, Marlyn Williams, Carl Truter, Nicholas Duhwa, Chadwin Robertson, Charles Nimb. PLAASVERVANGERS: Emile Booysen, Wayrin Losper, Gerrit Bester, Keenan Opperman, Peter-John Smit, Ryan Persence, Jaiden Baron, Denzil Douries.