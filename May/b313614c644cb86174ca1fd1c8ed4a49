'N MAN is Maandag helderoordag in Retreat doodgeskiet. Jerome Sass (30), is twee keer in die bors gesteek en ook twee keer in die kop geskiet. Sy skoene en selfoon was weg en daar word vermoed dat hy ook beroof is. Die voorval het omstreeks 14:30 in 10de Laan plaasgevind en hy is op die toneel dood. Volgens sers. Wesley Twigg, polisiewoordvoerder, is die slagoffer in die kop geskiet. Hy is deur paramedici op die toneel dood verklaar. Volgens Twigg is die motief vir die moord is nog onbekend. Die verdagte het van die toneel gevlug en is nog nie gearresteer nie. Intussen is die cops besig om 'n saak van moord te ondersoek.