DIE sokkerster Cristiano Ronaldo en sy meisie, Georgina Rodríguez, het die naam van hul babadogtertjie bekendgemaak. Die paartjie het in April gedeel dat hul pasgebore seun gesterf het terwyl hulle ook die geboorte van hul dogter aangekondig het. Georgina het ’n tweeling gedra en ongelukkig het die seuntjie gesterf. “Slegs die geboorte van ons babadogtertjie gee ons krag om hierdie oomblik met ’n bietjie hoop en geluk te leef. “Dit is die grootste pyn wat enige ouer kan voel. Nou is die tyd om dankbaar te wees vir die lewe wat ons in die wêreld verwelkom het,” het hulle in ’n verklaring gesê. Foto’s Kort daarna het die sokkerspeler ’n familiefoto van sy seun Cristiano Jr. (11), die tweeling Mateo en Eva (4) en sy eersteling saam met Georgina, dogter Alana (4) en hul nuutste familielid gedeel. Die trotse mammie het Saterdag pragtige foto’s van die baba in ’n bababedjie gedeel met die opskrif: “Bella Esmeralda 180422.” Die paartjie het laas jaar aangekondig dat hulle ’n tweeling verwag. Dit sou Ronaldo ’n derra van ses gemaak het. Dit sou hulle tweede set twins gewees het.