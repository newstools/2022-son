LADISMITH. – Nou is Kannaland die laughing stock van plaaslike regering. Gister het Son berig oor die twee ANC-raadslede, Anthony Ewerts en Bradley Benades, wat die korste tydperk – slegs een week – raadslede was. Ewerts en Benades is op 6 Mei ingesweer in die plek van Nicky Valentyn en Leonie Stuurman wat uit die ANC geskop is. Ewerts en Benades se sitplekke in die raad was skaars warm of koud, afhangende hoe daarna gekyk word, of Valentyn-hulle se saak teen hul skorsing word deur die hof nietig verklaar. Spat Daarvolgens moet Ewerts en Benades weer ’n lange gooi en Valentyn en Stuurman moes weer hul seats opneem. Maandagaand toe sak daar weer ’n hofuitspraak en die seep spat weer in die Kanna-sepie: Valentyn en Stuurman moet alwéér oppak, want Ewerts en Benades is wéér raadslede! Hierop het Valentyn gesê: “Ai, ons het soveel mooi planne vir Kannaland vanaf provinsie en nasionaal, wag hulle eers vir stabiliteit. “Ek hoop die appèlle word gou afgehandel, want die mense soek duidelikheid.” Volgens Benades het hy nog nie enige skrywe ontvang dat hy op Donderdag 12 Mei uit die raad geskop is en deur ander ANC-raadslede vervang is nie. Ewerts het by navraag gesê: “Ons moet vorentoe beweeg.” ’n Lawyer het bevestig dat dit die gang van die regsprosesse in Kannaland is. Jakob Willemse van die DA het in reaksie gesê: “Laat ek liewer lag.”