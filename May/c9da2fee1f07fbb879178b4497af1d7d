DIE opwindende nuwe reeks van Showmax se fun, innoverende en flirty plaaslike drama Troukoors skop vanaand af. Troukoors het die Afrikaanse fiksiereeks geword wat die meeste gekyk is toe dit in Desember bekend gestel is. Die reeks volg drie beste vriendinne: die bruilofbeplanner Jessica (Ilse-Lee van Niekerk); haar suster Luca (Blyde Smit), ’n sagteware-ontwikkelaar; en haar beste vriendin, Abi (Bianca Flanders), ’n professionele bakker. Reeks 2 begin waar Jessica steeds saam met die chef Liam (Christiaan Schoombie) is. Luca probeer ’n lang­afstandverhouding handhaaf saam met haar kroegman-kêrel, Stefan (Evan Hengst), wat ’n fantasieskrywer geword het. Abi is op ’n seks-staking, wat ons almal weet nie lank gaan hou nie ... Ons het saam met die skitterende aktrise Bianca Flanders-Balie gesels oor Troukoors Seisoen 2. “Abi is beslis sagter, sy value haarself meer en is baie meer weerloos in die nuwe reeks. “Sy doen dinge wat haarself verras, dinge wat sy nooit gedink het moontlik was nie. Sy glo weer in haarself.” Sy wei verder uit oor die groei wat sy in Abi opgemerk het. “Daar gebeur iets in haar lewe wat haar na beter dinge in die lewe laat soek. “Sy besef dat sy ’n baie skillful baker is wat niemand nodig het nie. “Sy besef ook dat sy ’n wonderlike bydrae tot die lewe kan maak en dat sy nie meer tyd wil mors nie.” Dolverlief Bianca laat val dat haar karakter, wat eintlik baie sexually liberated is, ’n nuwe liefde in die nuwe reeks ontdek. “Abi het al baie partners gehad, maar sy ontmoet iemand van wie sy baie hou. “Die verhouding het haar heeltemal onkant gevang. “Die outjie op wie sy verlief word, is nie iemand vir wie sy noodwendig sou gaan nie. Hy is die total teenoorgestelde as die ouens waarmee sy gewoonlik uitgaan. “Hierdie is ’n spesiale verhouding, dit unlock iets nuuts binne haar en sy raak uiteindelik dolverlief op hom.” Julle wonder nou natuurlik wie die ou is, wat onse wilde Abi met die vinnige tong gaan tem, nè? Die uitmuntende akteur Marlo Minnaar (Die Bolandmoorde, Aan/Af, Die Halwe Huis) speel die rol van ’n wiskunde-tutor wat Abi se oog vang. Bianca nooi almal om nie een episode van die Afrikaanse fiksiereeks mis te loop nie. “Die nuwe reeks is fun, pragtig en heart-warming. “Hierdie is ’n reeks wat jou lekker warm van binne laat voel, dit is current, entertain­ing en gee jou ’n kykie in die lewe van ’n 30-jarige. “Kyk hierdie show, jy sal beslis nie spyt wees nie,” voeg Bianca by. Jy kan natuurlik al van vandag af Troukoors se reeks 2 begin binge watch, want al 14 episodes word uitgereik.