INWONERS van George kan verwag om vanaf Julie 8% meer elektrisiteit te betaal. Die George-munisipaliteit sê die nuwe elektrisiteitstariewe sal na verwagting op 1 Julie inskop. Dié munisipaliteit sê in 'n nuusverklaring hy bly verbind tot dienslewering en om die behoeftes van al sy verbruikers aan te spreek. Die nuusverklaring lui verder: "Verbruikers wat gemiddeld 400kWh of minder per maand koop, word aanbeveel om op 'n 20 Amp-kapasiteit geplaas te word. Dit word gedoen om ons behoeftige verbruikers, klein huishoudelike, sowel as klein kommersiële verbruikers, te beskerm teen die betaling van vaste heffings. "Die jaarlikse historiese maandelikse gemiddelde verbruik sal gebruik word om die verbruikers te bepaal wat op 20 AMP-kapasiteit geplaas kan word. "Daar sal van hierdie verbruikers verwag word om 'n mate van lasbestuur te doen om die voordeel van 'n 20 Amp-kapasiteit te maksimeer."