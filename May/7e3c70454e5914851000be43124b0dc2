DIE eks-cop wat aangekla word van die skietdood van 'n polisieman en twee pasiënte in die New Somerset-hospitaal, het sy aansoek om borgtog laat vaar. Jean-Paul Malgas (39) van Vredenburg het Dinsdag in hand- en voetboeie in die Kaapstad-landdroshof verskyn. Malgas staan tereg op drie klagte van moord, die onwettige besit van 'n vuurwapen en ammunisie en roof.  Die klag van roof hou verband met die bewering dat hy konst. Donay Phillips se vuurwapen gegryp het. Phillips, wat 'n ander man by die hospitaal bewaak het, en twee pasiënte is doodgeskiet. Die polisie het bevestig die man, wie Phillips bewaak het, het niks met die skietvoorval te doen nie. Malgas se lawyer, Shaun Balram, het aan die hof gesê hy (Malgas) is suicidal en het erge depressie. Geen toestemming is gegee vir live streaming en die neem van foto's nie. Dit is omdat die ondersoekbeampte nog 'n identiteitsparade moet hou en nog getuies se verklarings moet afneem. Die saak is tot 30 Junie uitgestel. - News24