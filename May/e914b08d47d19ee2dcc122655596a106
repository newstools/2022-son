MAAK gereed vir lekker drama in SABC3 se nuwe reeks, Survivor’s Remorse. Die reeks volg die 20-jarige Cam Calloway, gespeel deur Jessie T. Usher, se reis as belowende basketbalspeler. Cam is skielik in die kollig nadat hy ’n multimiljoenrand-kontrak by ’n professionele span in Atlanta losgeslaan het. Die talentvolle speler, saam met sy neef en vertroueling, Reggie Vaughn, gespeel deur RonReaco Lee, trek na Georgia om Cam se reis na sukses te begin. Die twee konfronteer die uitdagings om opportunistiese familielede te dra en hulle sterk bande met die verarmde gemeenskap waaruit hulle kom. Slaggate Cam, Reggie en ’n onvergeetlike groep karakters stoei met die belonings en slaggate van sterrebeeld, liefde en lojaliteit. Die reeks word deur Mike O’Malley, LeBron James, Tom Werner, Maverick Carter en Paul Wachter vervaardig, en die rolverdeling sluit Mike Epps, Tichina Arnold, Teyonah Parris en Erica Ash in. Kykers sal al die drama ervaar in 10 episodes van Sur­vivor’s Remorse. Die reeks begin op 9 Mei met ’n tragiese verlies van ’n familielid in ’n ongeluk en die leemte wat dit laat. Survivor’s Remorse word Maandae en Dinsdae 19:30 op SABC3 uitgesaai.