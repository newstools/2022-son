Lede van Table View se polisie het Sondagmiddag 'n man gearresteer nadat hulle op 'n daggalaboratorium in Sunningdale, Table View afgekom het. Volgens 'n woordvoerder van die polisie, Ndakhe Gwala, het die cops 'n tip-off gekry van 'n daggareuk by 'n huis in Peache Tree-singel, Table View. "Toe hulle op die perseel kom, het hulle die geluide gehoor van waaiers en deur 'n venster gesien hoe duck tape aan een van die waaiers vasgeplak was." Hulle het geklop, en iemand in die huis gesien. Die man het hulle ingelaat. Die lede het 20 liter plastiek containers met dagga in, sakke vol dagga en daggaplantjies gekry." Volgens Gwala het hulle in die garage op 'n daggalaboratorium afgekom. "Hulle het beslag gelÃª op toerusting wat gebruik word om daggaolie te maak." 'n 27-jarige man is gearresteer en sal in die hof verskyn sodra hy aangekla word. 