INWONERS van Hanover Park soek Pagad G-Force om met die gangsters af te reken. Dié oproep word gemaak nadat vele mense die laaste paar weke in Hanover Park in die bendegeweld doodgeskiet is. Die voortslepende skietery is na verneem word tussen die Ghettos en Park Kid-bende. Pagad het egter op sy Facebook-blad ontken dat sy lede Hanover Park gaan besoek. Dit kom nadat pamflette op sosiale media versprei is dat Pagad die gemeenskap Woensdagaand sou besoek. Die gemeenskapspolisiëringsforum het bevestig dat hulle bewus is van die gerugte en nie daarby betrokke is nie. 