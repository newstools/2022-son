DIE sangkompetisie vir plaaswerkers keer ’n negende keer terug. Inskrywings is nou oop vir Agri’s Got Talent, wat meer as net ’n sangkompetisie is. Dit is ook ’n sosiale ontwikkelingsprogram vir landbouwerkers. Die program is ’n gesamentlike poging tussen Hortgro, die Sitruskwekersvereniging, Vinpro, Sati (Suid-Afrikaanse Tafeldruifbedryf) en die Wes-Kaapse departement van landbou. Die kompetisie is oop vir alle Suid-Afrikaanse plaaswerkers in die sagtevrugte, sitrus en wyn-nywerhede. Die top10 sal stem- en sosiale media-opleiding ontvang tydens ’n opleidingsweek wat in die Wes-Kaap gehou word. En dit voor die grand final. Gedurende hierdie week sal hulle ook makeovers kry, nuwe klere en selfversorgingspakkette. Belangriker nog, die finaliste sal aan self-ontwikkelingswerkswinkels deelneem. Geakkrediteerde maatskaplike werkers bied die werkswinkels aan wat op die ontwikkeling van selfvertroue en eie waarde fokus. Kies Die werkswinkels het ook ten doel om vaardighede te ontwikkel soos konflik, tyd en finansiële bestuur. Hierdie vaardighede is belangrik in enige pad wat die finaliste kies om ná die kompetisie te volg. Ná die week van opleiding sal die groot final plaasvind. Hier sal die top10 twee liedjies voor ’n paneel beoordelaars en ’n live gehoor by ’n glansgeleentheid uitvoer, waar die wenner van AGT 2022 gekroon sal word. Deelnemers kan vir die kompetisie inskryf deur stemopnames of video’s nie langer as drie minute per WhatsApp te stuur na 082 372 1577 of e-pos na info@agrisgottalent.com. Inskrywings sluit 30 Junie 2022. Liedjies kan in enige genre of taal opgevoer word. Sluit ook in jou naam en van, geboortedatum, selfoonnommer, naam van plaas/kelder/pakhuis, posbeskrywing, hoe lank jy al op die plaas werk, in die pakhuis of kelder, naaste dorp, toesighouer se naam en laastens jou selfoonnommer. Bou Verlede jaar se wenner, Faith Nogemane, sê dat AGT baie vir haar beteken het. “Ek was skaam as dit by sing voor mense kom, maar by AGT het ek geleer om meer selfvertroue te bou en my gevoelens uit te druk.” Faith voeg by sy is dankbaar vir al die deure wat dit vir haar oopgemaak het. “Dit het my in myself laat glo.”