MAURICIO Pochettino se dae as Paris Saint-Germain (PSG) se coach is straks getel. Dis nou as internasionale gerugte geglo kan word oor dié Franse klub se planne om drie kandidate te interview. Pochettino het oor die naweek vir PSG tot die League1-titel gelei, maar dit blyk dié Argentyn word – net soos sy voorganger – gemeet op hoe daar in die Champions League gevaar word. PSG is in die ronde van 16 deur Real Madrid uitgeskakel. Vervang Verlede seisoen het Poch hulle tot die halfeindronde gelei, waar hulle deur Manchester City uitgeskakel is. Verdere sout in PSG se wonde was toe Thomas Tuchel vir Chelsea tot die Champions League-titel aanvoer, slegs maande nadat PSG besluit het om dié Duitser met Pochettino te vervang. Pochettino was vroeër verlede maand nog ’n gunsteling om die manager by Manchester United te word. United het egter besluit om Erik ten Hag aan te stel. Luidens ’n kortlys van kandidate wat deur die joernalis Gianluca di Marzio opgestel is, kan Poch deur Antonio Conte (Tottenham Hotspur), Joachim Löw (voormalige coach van Duitsland) of Thiago Motta (Spezia) vervang word. Kortlys Vir Pochettino kan dit egter ook goeie nuus en ’n moontlike terugkeer na Engelse sokker beteken, sou Conte Spurs verlaat. Pochettino het voorheen by Spurs afgerig en dié klub tot ’n Champions League-eindstryd gelei.