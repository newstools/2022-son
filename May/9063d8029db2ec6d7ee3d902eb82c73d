NADAT sy span die vloer met Manchester United gevee het, is Brighton & Hove Albion se manager, Graham Potter, nou in demand. Die Telegraph in Engeland berig Tottenham Hotspur, een van Europese sokker se groot klubs, stel blykbaar nou belang in Potter se dienste. Dit is nou as Spurs ewe skielik na ’n nuwe manager sou begin soek. Die gerugte dat die huidige manager, Antonio Conte, Spurs dalk kan verlaat, wil net nie weggaan nie. Daarom het Spurs se diknekke reeds ’n plan B in plek om Potter na Londen te lok. Conte word nou reeds ’n geruime tyd lank verbind met ’n moontlike terugkeer tot klub-sokker in Italië (Serie A) en is na bewering ook deur die Franse klub Paris Saint-Germain (PSG) geoormerk. Titel PSG word tans deur Mauricio Pochettino gemanage, maar dié klub se grootkoppe voel hy is nie die man om Champions League-sukses te verseker nie. Pochettino het PSG dié seisoen tot ’n tiende League1-titel gebrei.