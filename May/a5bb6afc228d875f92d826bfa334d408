JA, DIT is reeds water onder die brug, maar dit was onregverdig teenoor albei Zizwe United en FN Rangers dat die Wes-Kaapse Tweede Liga final net oor een been gespeel is. Dit, terwyl die res van die streke hul finals oor twee bene aangebied het om ’n wenner te bepaal. Dieselfde het nie vir die Wes-Kaapse spanne gegeld nie en veral FN Rangers, wat met penalties aan die verloorkant was, kan erg ongelukkig voel. Gerald Don, voorsitter van Safa Wes-Kaap, se verduideliking “dat daar nie genoeg tyd vir die Kaap se verteenwoordigers sou gewees het om vir die nasionale play-offs voor te berei nie”, is lame. Want wat fair is, is fair! Boonop het Sondag se one-off nie ’n verloorder verdien nie. Veral nie met dit gehalte van sokker, organisering én ondersteuning wat die skouspel op William Herbert opgedis het nie. Albei kampe én hulle fans het meer verdien. Dit was toe Julius Dube (coach) se Zizwe-span wat hul nerve gehou het om die lottery van penalties met 4-3 (2-2) te wen en na die GladAfrika se Nasionale Eerste Liga Play-offs deur te dring. Dit word na verneem word op die Northpine-sportterrein in Rustenburg in die Noord-Wes-provinsie aangebied. Dit gaan nou Zizwe se derde probeerslag wees om vir die Nasionale Eerste Liga te kwalifiseer. Die span het in die 2016/’17 en die 2019/’20-seisoene misluk. Safa CT se president, Bennett Bailey, he aan die Zizwe-kamp gesê: “Hulle sal nou moet oppas. Onthou, in basketball is jy uit ná drie strikes.” Dube het op sy beurt aangedui dat hulle wel lesse uit hul treurmare in die verlede geleer het. Dube is deeglik bewus dat “foute” tot sy span se ondergang sal ly in die play-offs. “Jy sal defensively gestraf word, die wedstryd met 0-1 verloor en dít is pynlik,” vertel Dube. “Dit is waarom dit só belangrik is om sommer jou eerste wedstryd in die play-offs te wen. “Dit is ook waarom jy jou span vir die game moet reg structure. Jy moet op alle vlakke slaggereed wees,” aldus Dube.