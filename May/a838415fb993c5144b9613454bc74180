DIE DA in die Wes-Kaap het Saterdag vir Tertuis Simmers as die provinsiale leier, en JP Smith as die interim adjunk-leier gekies. Luidens 'n nuusverklaring, het die hele Wes-Kaap dié twee leiers gekies. Simmers is die minister van infrastruktuur in die Wes-Kaapse kabinet en hy het onbestrede vir die party posisie gestaan. Smith is die Stad Kaapstadse mayco-lid belas met veiligheid en sekuriteit. Hy het egter kompetisie van drie ander lede om die posisie gehad - Meagan Goedeman, Wendy Philander en Antionette Steyn. Die Wes-Kaapse DA-voorsitter, Jaco Londt, het al die kandidate vir hul deelname in die party se demokratiese prosesse, bedank. Hy sê verder: "Ons waardeer die feit dat julle 'n regverdige veldtog in 'n goeie gees gehou het."