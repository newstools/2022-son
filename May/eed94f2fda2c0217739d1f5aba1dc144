EK HET eerlikwaar geen hoë verwagtinge gekoester toe ek genooi is om die spesiale première van Tom Cruise se nuwe Top Gun Woensdagaand te kyk nie. Ek is ook bly ek het nie te veel van die movie verwag nie, want ek was aangenaam verras deur die skitterende storielyn. Dit was nié net masculine mans wat weggevoer is oor supervinnige fighter jets nie, daar was ’n actual storielyn wat diepte aan die movie gegee het. Ná meer as 30 jaar van diens as een van die navy se voorste vlieëniers is Pete “Maverick” Mitchell (gespeel deur Tom Cruise) waar hy hoort — ’n moedige toetsvlieënier wat honger is vir ’n bevordering. Hy word dan aangewys om ’n groep pas gekwalifiseerdes op te lei om ’n onmoontlike mission te voltooi. Maverick moet die spoke van sy verlede en sy diepste vrese konfronteer. Het ek genoem dat van die jong nuwe vlieëniers supersexy is en beslis extra spice aan die movie verleen? Ek kon nie my oë wegskeur van veral Jay Ellis en Greg Tarzan Davis nie. Dit het my ’n bietjie laat vergeet dat Tom nogal aansienlik ouer in die movie lyk. So, ek het eerder op daai twee, Jay en Greg, ge-crush pleks van Tom. Ek het een van die movie-gangers buite die cinemas gevra wat sy van die movie dink. “Ek het beslis ’n ander kant van Tom gesien. Hy was baie meer in tune met sy emosies en hy het regtig die pa-figuur goed gespeel. “Hoewel Tom ’n diehard is, het sy karakter dit regtig verdien om te bly leef en die res van sy lewe te geniet. En boonop te sien hoe Rooster gegroei het. “Die movie is vir enigeen wat lost en oorweldig voel, en soms te bang is om die plunge te vat. “Dit is regtig encouraging en dit push jou om na jouself te kyk, en te besef dat as ons saamwerk en in mekaar glo, is baie moontlik.” Ek rate Top Gun Maverick so: storielyn — 7/10; acting — 6/10; stunts — 7/10; directing — 7/10. So, in geheel sal ek die movie ’n solid 7/10 gee en ek is nie eens ’n Tom Cruise of ’n Top Gun fan nie. Top Gun Maverick is van môre landwyd in cinemas te sien.