MOEDERSDAG het alle side chicks weer ’n vuishou in die maag gekry toe hul baes hul vroue en baby mommas opgehemel het. Sjympies, veral die beauty influencer en sakevrou Mihlali Ndamase, is een van die meisies wat seker glad nie lekker gevoel het op Moedersdag nie. Mimi, soos sy genoem word, se beweerde berk, die getroude Leeroy Sidambe, het ’n story op sy Instagram gelaai waarin hy sy vervreemde vrou loof vir haar moederskap. Nogal met verlief-emoji’s. Eina! Hierdie Instagram post kom dae nadat Mimi ’n videogreep geplaas het van haar en haar vermeende bae of Black King soos sy hom noem, saam in Botswana. En net ’n paar dae voor dit is Mimi se persoonlike besonderhede glo deur haar getroude berk se vervreemde vrou, Mary Jane Sidambe, met die publiek gedeel. Sy het dit gedoen deur glo ’n kwitansie te deel wat sy in haar man se kar gekry het. Leeroy het na bewering meubels ter waarde van R9 000 vir Mimi gekoop om haar nuwe huis in te rig. Op Moedersdag het Leeroy, wat terloops nog ’n foto van hom en sy vrou as sy profiel-foto het, sy vrou ’n gelukkige Moedersdag toegewens. “Gelukkige Moedersdag vir jou, ek word pappa genoem omdat jy my pappa gemaak het.” Hy het ’n foto van haar gepost waar sy in ’n privaat vliegtuig pronk.