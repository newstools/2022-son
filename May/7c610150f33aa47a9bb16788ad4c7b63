DIE gewilde gospelmusiekprogram Gospel Classics is terug op SABC2. Gospel Classics begin weer hierdie Sondag, 29 Mei, om 16:00. Die lieflike en charismatiese Tshepo Maseko keer terug as die gasheer tesame met Nqubeko Mbatha as die program se musiekdirekteur. SABC2 sê in ’n verklaring: “Om terug te keer met die splinternuwe reeks bring Gospel Classics ons kykers die klassieke musiek waarmee hulle grootgeword het en wat ’n dierbare plek in hulle lewens beklee. “Met dinamiese samewerking, kunstenaars wat saamkom om ons ’n ervaring soos geen ander te gee in uur lange, eksklusiewe, nog nooit gesiene episodes, terwyl hulle gerugsteun word deur ’n plaaslike koor, die Tshwane Gospel Choir.” Kykers se geheue sal verfris word deur ’n reeks bekende kunstenaars soos Sipho Makhabane, Kholeka, Dr Rebecca Malope, Dr Winnie Mashaba, Khuli Chana en Dumi Mkokstad. Die nuwe verfriste seisoen van Gospel Classics het ’n hoë vermaaklikheidswaarde wat ons gehore dinge sal laat herleef terwyl hulle getrakteer word op bekende gunstelinge met ’n moderne kinkel, lui die uitsaaier se verklaring.