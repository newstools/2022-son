ERIC Tinkler is te lank in die game om te weet dat ’n wen ’n wen is en dat daar niks in die remarks-kolom is nie. Die Cape Town City-breier is ook bewus daarvan dat sy span nie altyd teksboek-sokker hoef te speel om maksimum punte in te samel nie. Dit is waarom hy verlig is ná City (48 punte) se sege van 2-0 oor TS Galaxy Saterdag in die Kaap. Die uitslag het hulle nou tot bo Royal AM (45) laat vorder, wat ’n wedstryd minder gespeel het. Dit was ook ’n stryd waarin sy striker van Venezuela, Darwin González, sy duck gebreek het. Uitgestel City se top striker tot dusver, Mduduzi Mdantsane, het dié sege laat in die game vanaf die penalty spot verseker. Die uitstaande stryd teen Orlando Pirates is die naweek uitgestel. As Royal wel maksimum punte teen die Seerowers sou insamel, sal Tinkler-hulle steeds die tweede posisie beklee omdat hulle ’n beter doeleverskil as Royal het. Tinkler het gesê dat hy net verlig is dat hulle met al drie punte kon wegstap. “Hulle (Galaxy) verdien krediet, want hulle het ons onder baie druk geplaas,” het die City-breier erken. “Selfs in die tweede helfte was hulle net so moeilik.”