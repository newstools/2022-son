STELLENBOSCH FC het self sy aanslag op 'n top-vier posisie 'n massiewe knou toegedien. Dis toe die span van Matieland misluk het om voordeel van sy Danie Craven-tuisveld te trek. Steve Barker, coach, se Stellies-span moes tevrede wees met 'n punt in 'n 1-1 draw teen Maritzburg United Saterdag op sy tuisveld. Boonop moes Barker-hulle eers 'n agterstand van 0-1 uitwis nadat Bulelani Ndengane die besoekers se neuse op die uurmerk voorgesit het. Die tuisspan het egter goeie karakter getoon deur gelykheid te herstel sewe minute later. Dit was toe die voormalige Maritzburg-striker Judas MoseamediÂ  Stellies 'n punt verseker het met kliniese afronding voor die doelhok. Stellies het laat in die wedstryd gedreig deur Stanley Dingba om die wendoel te kry, maar die Team of Choice, soos Maritzburg bekend staan, het rotsvas vertoon om 'n punt te verseker.