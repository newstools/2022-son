VOLGENS die Britse koerant The Telegraph is Kaapstad gereken as die derde beste stad op die planeet vir mense om te besoek. Maar daar is steeds iets wat pla, wat keer dat die Moederstad nie heel bo-aan die lysie verskyn nie. The Telegraph het na 19 faktore gekyk en daarvolgens die stede teen mekaar opgemeet. Van die faktore waarna gekyk is, is onder meer die hoeveelheid 5-ster-hotelle, groen ruimtes beskikbaar en die hoeveelheid sonskyn wat daar is. Knyp Met dié faktore het Kaapstad bo die ander uitgestaan. Maar wat die knyp gegee het, is wat inwoners wel weet. Dit is die hoë misdaadsyfer. Dit het gekeer dat Kaapstad beter gedoen het om as die heel beste uit te staan. In die media is daar telkens berigte van toeriste wat beroof of aangeval word terwyl hulle net die prag van hul omgewing wou waardeer. Barcelona, in Spanje, is aangewys as die beste stad ter wêreld om te besoek gevolg deur Sydney in Australië en dan Kaapstad. Lissabon in Portugal en Venisië in Italië is as vierde en vyfde aangewys. – The South African