CALITZDORP. - Die traumakamer by die plaaslike polisiekantore het onlangs ’n welkome donasie gekry. Slagoffers van verkragting en geweld teen vroue en kinders kry by die polisiestasies in hierdie kamers berading. Hulle kry ook die geleentheid om hulle hier skoon te maak ná ’n voorval. Maar dit was juis die tekort aan toiletries wat SAPS soms met die hande in die hare gelaat het. Nou het die plaaslike buurtwag aan die werk gespring en ’n welkome donasie van genoeg toiletries bekom. Eleanor Bouw-Spies, bekende politician, het die noodkreet gehoor en hand aan die ploeg geslaan. Kapt. Ian Meyer, die stasiekommissaris, is dankbaar en het genoem dat die donasie die traumakamer tot voordeel sal strek.