VINNIGE optrede deur lede van  Maitland Flying Squad het daartoe gelei dat 2 gewapende rowers Donderdag gearresteer is. Volgens 'n woordvoerder van die polisie, Ndakhe Gwala, het lede inligting gekry van 'n rooftog wat in Lingelethu-Wes, Khayelitsha plaasvind. "Hulle het 2 verdagtes van 34 en 29 gearresteer en beslag gelê op 'n 9mm pistool, koeëls, 4 private handradios, 2 koeëlvaste baadjies en boeie. "Albei die verdagtes word  by die Harara-polisiestasie aangehou en sal Maandag in die Khayelitsha-landdroshof verskyn." In 'n ander voorval het cops van Langa 'n 26-jarige man in Zone 16, Langa gearresteer nadat hy dwelms verkoop het. Volgens Gwala het hulle 'n z88 magasyn, dagga en Mandrax by hom gekry en die straatwaarde was sowat R9 500. Hy sal Maandag in die Kaapstadse landdroshof verskyn.