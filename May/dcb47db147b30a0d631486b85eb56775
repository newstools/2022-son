ALEKSANDAR Mitrovic se rekordvertoning het vir die perfekte viering van Fulham se terugkeer tot die Engelse Premierliga (EPL) gesorg. Fulham het Luton Town met ’n wegholsege van 7-0 in die Craven Cottage-sta-dion verniel in ’n English Football League (EFL)-wedstryd. Mitrovic het twee doele aangeteken. Hy sluit die seisoen af met ’n totaal van 43 doele – ’n nuwe rekord in die EFL. Vir Fulham is dit nog ’n onmiddellike terugkeer tot die EPL nadat dié klub in 2020-’21 gerelegeer is. Dit is egter die eerste keer sedert 2009 wat Fulham as wenner van die EFL sy terugkeer tot Engelse sokker se top-liga sal maak. In vorige seisoene moes die Lilywhites via promosie-relegasie-wedstryde vir die EPL kwalifiseer. Bournemouth en Nottingham Forest was teen druktyd gister nog in ’n stryd gewikkel om te sien wie die tweede plek sou verseker en outomatiese promosie na die EPL kry.