DAAR sal in Saterdag se top-of-table clash tussen Crusaders en Evergreens in Parkdene meer as net punte op die spel wees. Dié twee onoorwonne klubs in die SWD se topliga sal Saterdag om die Danville van Heerden Memorial Cup meeding. Die ontslape Van Heerden, ’n bekende en passievolle sport-blogger en onderwyser aan die Hoërskool Pacaltsdorp, is vroeër die week oorlede. Volgens ’n inskrywing op die skool se Facebook-blad, was Van Heerden ’n passievolle opvoeder, wat geleef het vir sy werk. Hy het vroeër die week nog sy pligte as rugby afrigter en gr. 12-ekonomie opvoeder by die skool nagekom. “Hy het sy merk kom maak op Pacs High. As proef-student en as permanente opvoeder. Hy was waarnemende HOD vir die handelsdepartement. Hy het geleef vir sy leerders en sy professie. Rus in Vrede” lui die inskrywing. Van Heerden se begrafnis sal op 21 Mei plaasvind. Granville Jansen, van die gasheerklub Cru­saders, sê daar sal nou jaarliks in die eerste ronde tussen die spanne om die gedenktrofee gespeel word. Crusaders sal egter weens beserings die kragmeting sonder die dienste van drie van hul staatmakers, Jose Julies, Devron Jansen en Wayne Khan, moet klaarkom. Superliga se fixtures BLANCO-SPORTTERREIN – Blanco t Bridgton. PARKDENE – Crusaders t Evergreens. THE CRAGS – Jaguars t George. HEIDEDAL – Maori’s t Heidelberg. SEDGEFIELD – Eagle Stars t Groot-Brak. ROSEMOOR – Progress t Barbarians.