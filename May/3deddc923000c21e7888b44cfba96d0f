DIE werkloosheidsyfer het tussen die laaste kwartaal van 2021 en die eerste kwartaal van 2022 vanaf 35,3% tot 34,5% gesak. Dit is die tweede agtereenvolgende kwartaal in 'n ry wat die werkloosheidsyfer daal. Fin24 berig sowat 370 000 werke is volgens Statistieke Suid-Afrika se syfers tussen die vierde kwartaal van 2021 en die eerste kwartaal in 2022 bekom. Die meeste werke is in gemeenskap- en maatskaplike dienste, vervaardiging en handel bekom terwyl daar werkverliese in privaat huishoudings, finansies, konstruksie en landbou was. Werkloosheid was die hoogste onder die ouderdomsgroepe 15 tot 24 jaar (63,9%) en 25 tot 34 (42,1%). Sowat 3,8 miljoen uit 10,2 mense tussen 15 en 24 was nie in diens nie en het ook nie onderrig of opleiding ontvang nie.