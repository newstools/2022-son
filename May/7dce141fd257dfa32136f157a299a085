HULLE huislewe was gemaklik, die kinders het selfs ‘n PS3-game gehad. Só het die hof Dinsdag gehoor in die moordverhoor van Jeremy Sias, wat teregstaan vir die moord op Meghan Cremer wat in Augustus 2019 vermoor is. Sias se meisie, Jaydeen Azur, het die getuiebank ingeneem en getuig oor die aand 3 Augustus, toe sy vir Jeremy in die kar (die wit Toyota Auris wat aan Cremer behoort) gesien het. "Hy het vir my gesê hy die die kar by sy baas se seun gekry," het Azur getuig. Sy het getuig dat sy en nog drie ander mense insluitend haar broer, Wilton Azur, in die kar geklim het en hulle het saam JaRule Shebeen toe gegaan. Azur getuig later die aand het haar broer en Sias sonder die kar teruggekeer, maar het nie verder uitgebrei daaroor nie. Son het voorheen berig oor Sias se buurman, Abrahams Fransman, wat getuig het dat Jeremy in die vroegoggend-ure van Sondag 4 Augustus die kar aan hom wou verkoop het, maar dat hy hom verwys het na sy buurman Charles Daniels. Om 02:00 die Sondagggend het Charles, Wilton en Sias by sy werk aangekom waar Charles wou bevestig het dat hy Sias aan hom verwys het.Fransman het dit bevestig en gesê dat die drie weer weg is met die kar. Volgens Sias se weergawe, het Charles vir hom en Wilton by die huis afgelaai. Azur het nie 'n aanduiding gegee of sy weet hoekom hulle sonder die kar terug is nie. Sy het verder aan die hof vertel dat sy eers besef het daar is iets fout met die kar is, toe sy daar oor lees in 'n koerant berig op 6 Augustus. "Ek het gesien van 'n kar wat gehijack was en die meisie se gesig wat hule gewys het... dit is al," het sy getuig.Azur het verder getuig dat Sias met haar en hulle vier kinders by haar ouma gewoon het. Sy het bevestig dat Sias 'n stable werk gehad het en dat na haar en hulle kinders omgesien het. 