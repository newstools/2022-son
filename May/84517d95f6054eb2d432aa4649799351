THABANG Mosoane (24) wat aangekla word dat hy sy ma vermoor het, wil skuldig pleit. Hy het Maandag in die Koster-landdroshof in Noordwes verskyn. Twee van sy anties was ook in die hof. Landdros Maholodi Mapaba het gesê die saak sal na 'n streekhof verwys word, waar Mosoane kan sê hoe hy wil pleit. Buite die hof het sy een antie Naomi Mosoane gesê hy moet gestraf word vir wat hy gedoen het. "Hy  het een van die grootste sondes in die land gepleeg. Hy moet 'n les geleer word. Hy het sy ma doodgesteek. "Hy is die een wat sy ma doodgesteek en haar bloed gedrink het." Mosoane is aangekla nadat sy ma Kedisaletse Mosoane herhaaldelike kere met 'n mes in Mathopestad, Noordwes gesteek is. Familie het gesê hy het haar doodgesteek omdat sy hom nie R10 wou gee om dagga te koop nie. Hy het haar bloed later gedrink en cops het hom gekry waar sy gesig en klere vol bloed was. Die saak gaan 7 Julie voort. - News24