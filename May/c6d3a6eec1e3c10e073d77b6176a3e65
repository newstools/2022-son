ONS gaan binnekort weer die aantreklike akteur Vuyo Dabula in aksie sien. Die akteur met die mooi lyf het voorheen Gadaffi in Generations: The Legacy gespeel. Vuyo het nou ’n groot kontrak met die stroomdiens Netflix losgeslaan. Hy het onthul hy speel die hoofrol in die Netflix-produksie genaamd Collision wat in Junie uitgereik gaan word. Mense was omtrent hartseer toe die akteur aankondig hy gaan ’n lange gooi van Generations af. Bekommerd Ná sy uittrede was sy fans bekommerd of hy weer op ’n groot produksie sou verskyn en nou is hy teryg met ’n bang. Hy het die eerste lokprent van Collision op Instagram gedeel. Mense kan nie uitgepraat raak oor hoe goed die produksie in die trailer lyk nie. Die akteur is nie nuut in die Netflix-wêreld nie, want hy het in die heel eerste Netflix African Original-reeks, Queen Sono, gespeel. Hy het saam met Pearl Thusi in dié reeks gespeel.