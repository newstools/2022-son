DIE naakte ontbinde liggaam van ’n ongeïdentifiseerde persoon is Saterdag langs die Umhlanganerivier in Avoca, KwaZulu-Natal, gevind. Lede van Reaction Unit South Africa (Rusa) is net ná 13:00 na die gebied uitgeroep nadat ’n scrap collector ’n verbyganger genader het en hom van die ontdekking ingelig het. Die scrap collector het Rusa-lede meer as 500 meter deur digte plantegroei gelei totdat hulle die plek waar die liggaam langs die rivier gelê het, bereik het. Rusa sê die geslag of ras van die lyk kon nie bevestig word nie weens die mate van die ontbinding. Die polisie se soek-en-reddingseenheid is uitgeroep om die lyk te herstel. – news24.com