MOENIE verbaas wees indien Swallows se Ruzaigh Gamildien weer met die Kaapse coach Brandon Truter werk nie. Son is ingelig dié woelwater midfielder, wat ’n oog het vir doele, kan straks na AmaZulu skuif waar Truter nou die sweep klap. Dié duo was die vorige drie seisoene saam by Swallows waar Zaiky en Truter Swallows gehelp het om promosie te wen na die Premierliga. Truter is ’n ruk gelede op ’n onbeleefde wyse gepos en sedertdien is die Birds, soos Swallows genoem word, net ’n skadu van homself. Hy word selfs nou deur relegasie in die gesig gestaar. Boonop het die einste Truter nóg ’n spyker in Swallows se doodskis geslaan toe AmaZulu die span van Soweto met 1-0 getroef het. Dit was beslis die regte doepa om Swallows se eienaar, David Mogashoa, te herinner hy’t ’n groot fout gemaak om Truter met Dylan Kerr te vervang. “Ek was vol adrenalien en emosie, maar ek was over the moon oor die result,” aldus Truter.