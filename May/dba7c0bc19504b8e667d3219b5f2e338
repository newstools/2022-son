’N LEKKER aand vol gelag en vermaak wag vir jou. Só vertel die komediant Marc Kali van Atlantis wat ná twee jaar uitsien om weer sy fans te bekoor met grappies. Kali gaan die verhoog deel saam met die grapjas Quinton Manuels en die sanger Chris Samuels om jou vermaak vanuit die boonste rakke te laat geniet. “Ek wou al geruimte tyd die vertoning doen, maar die pandemie het die bedryf lam gelê en nou kan ons weer optree en vreugde bring aan die volk. Innoverend “Die aanvraag was groot en my fans het my geïnspireer om die vertoning aan te bied.” Die komediant vertel die pandemie het hom geleer om innoverend te dink. “Dis waarom ek gereeld videos in die sosiale media geplaas het om my fans te vermaak.” As jy lus het vir ’n aand vol komedie, moet jy gerus ’n draai gaan gooi op 21 Mei 2022 om 18:00 by die Joseph Stone Auditorium in Athlone. Onthou om voorbereid te kom met jou masker, want alle Covid-19-voorsorgmaatreels sal in plek wees.