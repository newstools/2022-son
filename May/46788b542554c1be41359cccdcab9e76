DIS karaoke-tyd! Kom stel jou sangtalent ten toon by die Scottish Leader Karaoke Kings and Queens-kompetisie. Dié jaarlikse kompetisie het verlede week reeds afgeskop. Richard Fortune, organiseerder vir een van die grootste karaoke-kompetisies, nooi almal uit wat daarvan hou om agter ’n mikrofoon te staan, om uit te stiek. Die kompetisie vind van Maandag tot Sondag by 10 verskillende plekke plaas met vyf rondes elk. Ná die vyf rondes word daar vyf finaliste van elke plek gekies wat dan sal deurdring na die grand semifinal op 3 Julie. Die final, waar die wenner met R10 000 wegstap, sal op 10 Julie by Nikita’s in Bellville-Sentraal se Nobel Park plaasvind. Die naaswenner stap met R3 000 weg. Die persoon in die derde plek sal R2 000 kry. Fortune sê die kompetisie is taamlik groot met meer as 200 deelnemers wat jaarliks deelneem. Hy voeg by dit is ’n goeie platform om local talent ten toon te stel. “Daar is baie keer mense in die gehoor wat jy dink jou nie dophou nie, so daar is altyd ’n kans dat iemand jou kan raaksien.” Daar is nie ’n toegangsfooi vir enige van die plekke of vir die kompetisie nie. Enigeen is welkom om deel te neem en ’n kans te staan om met die wenprys weg te stap. Die venues is Utopia Café & Lounge, Open Arms Sports Pub, Capital Bar & Lounge, Boss Pub and Grill, Premium Sportsbar, Cher’s Sports Bar, Zouke Lounge, Las Vegas Lounge, Clive’s Tavern, Mia Casa Sports Pub. Vir meer inligting kan Richard­ gekontak word by 083 455 5006.