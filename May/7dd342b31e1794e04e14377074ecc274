JESSY Bunny het drie boob jobs, ’n operasie aan haar neus én prosedures aan haar lippe en agterstewe ondergaan om dit voller te laat lyk. Die 21-jarige vrou, wat meer as $70,000 aan plastiese chirurgie spandeer het om haar in die “Human Barbie” te verander, sê sy is van haar familie vervreem vanweë haar dramatiese transformasie. Die Duits-gebore Jessica – wat haarself nou Jessy Bunny noem – het haar mates op haar Instagram bio gedeel. Sy beskryf haarself as ’n fashion model met ’n bors-grootte van “2 000 cc wat steeds groei”. Volgens die Australiese televisieprogram Heute het Yahoo News berig dat Jessy in Wene woon en drie operasies aan haar borste ondergaan het. Die vrou het in die onderhoud aan Heute gesê sy kan haar nog ’n paar operasies voorstel, maar het erken dat haar transformasie nie juis deur haar familie goedgekeur word nie. – NDTV