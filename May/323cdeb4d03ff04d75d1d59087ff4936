RAY J (41) beweer Kim Kardashian (41) en haar ma, Kris Jenner, het met hom saamgewerk om hulle sex tape van 2007 uit te reik. “Ek het nog nooit iets laat uitlek nie. Ek het nog nooit in my lewe ’n sex tape uitgereik nie. Dit was nog nooit ’n leak nie,” het Kimmy se eks in ’n nuwe onderhoud met Daily Mail uitgelap. “Dit was nog altyd ’n ooreenkoms en ’n vennootskap tussen Kris, Kim en myself, en ons was nog altyd vennote sedert die begin van hierdie ding.” Kontrak Die “Love & Hip Hop Hollywood”-ster het vertel hy het Kim aangemoedig om die sex tape uit te reik. Dít nadat hy gesien het hoe haar bestie Paris Hilton se loopbaan die hoogte in geskiet het toe haar sex tape met Rick Salomon ge-leak is. Ray J het vertel sy het haar ma gekry om die sex tape aan Vivid Entertainment te gee en hy en Kardashian het ’n kontrak vir drie sex video’s geteken, maar net een van ’n Cabo-vakansie is bekend gemaak.