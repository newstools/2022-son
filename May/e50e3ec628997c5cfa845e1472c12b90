DIE konstabel wat in die New Somerset-hospitaal doodgeskiet is, is vroeër vandag ter ruste gelê. Konst. Donay Phillips is uit die St. Alban’s Anglikaanse kerk in Pacaltsdorp, George, begrawe. Phillips en twee ander pasiënte is op 8 Mei deur 'n eks-cop doodgeskiet toe hy Phillips se vuurwapen afvat en skielik begin losbrand. Verskeie polisiebeamptes wat in die provinsiale bestuur dien, het die begrafnis bygewoon om hul laaste respek aan hom te toon. 