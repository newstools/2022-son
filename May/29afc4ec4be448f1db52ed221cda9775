MOHAMED Salah van Liverpool is nou op Real Madrid se radar as 'n moontlike nuwe aanwins. Dit kom nadat Los Galacticos met eier op hul gesigte gelaat is nadat Kylian Mbappé besluit het om by Paris Saint Germain (PSG) aan te bly. Mbappé sou op 'n free transfer na Madrid skuif en die signing was so te sê vas. PSG het egter ’n offer aan Mbappé gemaak wat dié Fransman duidelik nie kon refuse nie. Daar sal dus nou hard geskarrel word vir Real om 'n nuwe ster te lok en Salah blyk die groot target te wees, veral met dié Egiptenaar wat nog nie 'n nuwe deal met die Reds het om by Anfield aan te bly nie. Salah het 'n jaar van sy kontrak met Liverpool oor. Sy partner in crime, as dit kom by die doele inryg vir Liverpool, Sadio Mané, is ook luidens The Athletic 'n teiken van Real. Die feit dat Salah en Mané deur Los Galacticos gesoek word, sal ook sorg vir ekstra spice voor Saterdag se groot Uefa Champions League-eindstryd teen Liverpool in Parys. Intussen het Mbappé 'n verklaring uitgereik waarin hy verduidelik hoekom hy besluit het om by PSG aan te bly. Hy sê hy wil graag dié klub help om uiteindelik Champions League-sukses te behaal. Mbappé voel ook om sokker in sy geboorteland te speel, hom beter pas. Daar is ook rumours dat Real Madrid se dik nekke 'n klagte teen PSG by Fifa aanhanging gaan maak oor die Mbappé debakel. Die manier waarop PSG vir Mbappe behou het, grens glo na bewering aan 'n oortreding van Fifa se financial fair play regulasies.