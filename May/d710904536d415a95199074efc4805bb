VIOLETS en Hamediehs is twee klubs met ’n roemryke geskiedenis en tradisie. Albei klubs is meer as 100 jaar oud. Dié twee klubs het oor die jare legendariese spelers opgelewer. En hier praat ons van spelers van die kaliber van Dale Santon, Nadir Isaacs, Riyaad Najaar en Tauriq Britton van Violets, en Anwar Majiet en Ebrahim “Popeye” Rinquest onder andere, van Hamediehs. Die jongelinge wat môre in aksie gaan wees, het dus groot skoene om vol te staan. Saterdag se die groot Cityliga-derby wat op Violets se tuisveld by die Chukker Road-Sportsgronde in Kenwyn gespeel word, word om daarom baie na uitgesien. Hamediehs het laas week hul veldtog met ’n goeie oorwinning oor Young Ideas op Vygieskraal afgeskop. Violets het ook laas week op ’n wen-noot begin toe hulle net-net daarin geslaag het om Polisie met 26-24 te troef. ’n Watertand-stryd word dus tussen die twee aartsvyande verwag. CITY NORTHERN SOUTHERN