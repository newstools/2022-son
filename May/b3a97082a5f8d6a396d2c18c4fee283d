JONATHAN Abrahams van Grabouw gaan die Overberg Amateur-Boksunie die toekoms inlei. Hy is onlangs tot voorsitter verkies met Sydney Ntantiso die ondervoorsitter. Abrahams is self ’n bokser en Ntantiso ’n bekende skeidsregter en beoordelaar van die WP. Met hulle aan die stuur kan die sport vinnig groei in ’n streek wat borrel van talent. Abrahams sê dis ’n bedekte seën dat die Overberg-kampioenskap op 21 Mei op die Pineview Park-sportgronde in Grabouw gehou word. Dit sal die sport ’n geweldige hupstoot gee en laat blom, sê hy. Launch Abrahams skuif ook sy klub na ’n nuwe perseel met die amptelike launch op 25 Junie. Hy sê sy klub maak voorsiening vir alle sporte. “Hier is rugby- en krieketspelers en atlete wat gereeld saam oefen. Een van ons meisies, Doney Fielies van Melrose Place in Grabouw, speel reeds van ’n jong ouderdom sewesrugby vir die WP. Abrahams sê hy het tans ses aktiewe seuns- en vier meisieboksers. Volgens hom is die tyd nou ryp om die sport na ’n hoër vlak te neem in die Grabouw-streek. Hy sê ook alle donasies wat op 21 Mei ingevorder word sal na die Overberg-unie deurgegee word.