DIE Boland het oornag in ’n boks-paradys verander. Sedert die Montagu-toernooi op 30 April het verskeie dorpe al gevra om hul eie toernooi te kry. Die jongste is Tamzin Hoogbaard van Slangrivier, wat uitgereik het na die organiseerder, Roscoe Pekeur, om ’n toernooi in die Slangrivier/Heidelberg-omgewing aan te bied. Hoogbaard verwys na John Booysen, ’n inwoner van Slanghoek. Booysen volg glo gereeld Son se boks-berigte en is sedertdien nooit sonder sy koerant nie. Smeek Trouens, hy loop elke dag met Son in sy sak om belangstellendes vir ’n toernooi te lok. Booysen smeek vir ’n toernooi tussen die buurdorpe Slangrivier en Heidelberg in die Hessequa-munisipaliteit. Pekeur sê hy is sommer “baie opgemaak met John Booysen se storie”. Hy sê dit laat hom goed voel omdat dit ’n bewys is dat die Montagu-toernooi ’n groot sukses was. “Dit wys ons het dinge reg gedoen. Anders sou die terugvoering nie so oorweldigend en bevredigend gewees het nie,” sê Pekeur. Pekeur is deesdae nie net ’n besige man nie, maar ook op al wat Bolander is se lippe met die sukses wat hy reeds behaal het.