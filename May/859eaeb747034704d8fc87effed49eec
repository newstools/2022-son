DAAR is geen verskoning vir Andrew Pequeno (coach) en sy Hanover Park-span om nié die nasionale Derde Liga se play-offs vanjaar te wen nie. Die vorige twee kere het Pequeno-hulle — om verskeie redes — egter nie die mas opgekom om sukses te behaal nie. Driejaar-plan Die coach van die Brasse vannie Park, soos Hanover Park bekendstaan, reken hy is nogtans op koers met sy doelwitte om promosie tot die Tweede Liga te bewerkstellig. “Ek is vir drie jaar op ’n journey as head coach van die team en ons journey is ook ’n driejaar-plan om dit te wen, asook die play-offs,” het hy gesê. Hanover Park het dié seisoen loshande met die title weggehardloop. Dis ’n aanduiding dat hy oor net te veel gehalte beskik vir die Derde Liga. Dit voorspel ook goeie nuus vir ander aanspraakmakers soos Green­wood Athletic en Silver Spurs, wat dit moeilik vind om sukses te behaal met Hanover Park nog in die liga. Boonop beteken dit dat net twee spanne uit die liga gerelegeer sal word indien Hanover Park tot die Tweede Liga promote kan word. Daar is ook parallele wat getrek kan word tussen Hanover Park wat op promosie aanspraak maak, en dié van Zizwe wat ook voorberei vir die Tweede Liga se play-offs, met ’n plek in die GladAfrika Eerste Liga op die spel. Boonop is dit ook Julius Dube en sy Nyanga-span se derde probeerslag om in die land se tweede tier mee te ding. Intussen kan Son bevestig dat die nasionale play-offs vanjaar in die Cape Winelands-streek aangebied word. Die venues moet nog bekend gemaak word.