WORCESTER. - Hy is hul woonbuurt se held. Paul Opperman het twee old timers, Sebina Davids (61) en haar lover, Daniel McThomas (69), se lewe gered toe hulle huis aan die brand geslaan het. Davids het in haar rolstoel gesit en kon vir haarself niks doen nie en het net vir daai oomblik gewag dat sy moet dood brand. McThomas het op daardie stadium na buite gekruip, om hulp te soek om sy vroulief te kom red. Die voorval het Woensdagaand kort ná 21:00 in Whitestraat in Roodewal plaasgevind. Volgens Opperman het sy vrou gesien hoe daar rook by die couple se huis uittrek toe sy na die buitetoilet gegaan het. Opperman sê sy vrou het toe histeries geroep toe sy sien hoe daar rook uit die huis borrel. “Sonder om nog twee keer te dink, het ek daai huis se deur afgetrap, tussen die vlamme deurgehol en die oom en die antie in hul slaapkamer gesien,” het Opperman nog uitasem gesê. Volgens  Opperman, net toe hy die Davids wou help, het hy rook ingeasem en na buite gehol om asem te skep en toe weer terug is om Davids te red.