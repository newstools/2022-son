MANCHESTER City staan al gereed om die release clause vir Borrusia Dortmund se Erling Haaland te betaal. Volgens die Spaanse media gaan dit die Cityzens sowat £63 miljoen (byna R1,26 mil­jard) kos om Haa­land na die Etihad te bring. City is ook nou die firm favourite om dié doelskieter te koop. Real Madrid stel ook belang, maar het na bewering nie die finansies om Haaland te koop nie. Die feit dat Karim Benzema tans die doele vir Real inryg, speel ook ’n rol, en daar is nou ook sterk gerugte dat Cristiano Ronaldo ’n dramatiese terugkeer na Los Galacticos kan maak. Die feit dat Ronaldo 23 doele vir ’n sukkelende Manchester United kon score, het Carlo Ancelotti (coach) glo beïndruk. United kan ook nie Champions League-sokker vir Ronaldo waarborg nie. Die Red Devils se bekke is reeds kwaai uit wanneer dit by kwalifisering kom. Haaland het reeds vroeër in die seisoen aangedui hy wil Dortmund verlaat. Dus is die City-skuif dalk net ’n formaliteit.