'N MAN het Dinsdagaand in Douglasdale, Sandton, gesterf toe 'n huis aan die brand geslaan het. Volgens 'n woordvoerder van Netcare 911, Shawn Herbst, het hulle om 18:47 'n oproep van die voorval gekry. "Verslae het daarop gedui dat daar steeds mense in die huis was." Johannesburg se brandweerdienste het die vuur geblus en 'n groot gedeelte van die huis is vernietig. Volgens Herbst het Paramedici het 'n man in die huis gekry en hy was net lig beseer. Hulle het op nog 'n man afgekom, maar hy is ongelukkig op die toneel dood. Die oorsaak van die voorval word ondersoek