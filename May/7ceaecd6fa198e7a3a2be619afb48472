DIE Stormers moet Saterdag (afskop 18:10) se United Rugby Championship-kragmeting met die Scarlets in Llanelli in Wallis met ’n bonuspunt wen. Dit is om ’n top-vier-plek sowel as ’n tuiskwarteindstryd te bespreek. Die Kapenaars se hoop om tweede te eindig, berus uiteraard daarop dat hulle die Sharks en Munster op die log moet verbysteek. Rito Hlungwani, die voorspeler-afrigter van die Storm­ers, het vandeesweek gesê sy span moet net daarop fokus om die beste te wees wat hulle kan wees. En as hulle wel op hul beste speel, dui Scarlets se onlangse peil daarop dat ’n bonuspuntsege baie moontlik kan wees. Scarlets het laas 50 punte teen die Ospreys afgestaan, en selfs wanneer hulle hul wedstryde gewen het, was hulle geneig om ’n hoë telling te behaal. Aanvallende Die gashere se soort spelstyl kan die Storm­ers pas. “Ons het die Scarlets bestudeer en hulle is ’n span wat daarvan hou om die bal lug te gee en met baie tempo te speel. “Hulle is ’n baie goeie aanvallende span,” het Hlungwani gesê. Die voorspeler-afrigter het bygevoeg dat hulle elke wedstryd effektief as ’n mini-eindstryd beskou. “Die druk sal nooit verdwyn nie. Ons is onder druk om elke naweek die beste weergawe van onsself te wees. Elke week is daar druk om beter te wees as wat ons die week tevore was. “Dit is elke naweek die geval en hierdie naweek is nie anders nie,” het hy bygevoeg. In ander URC-aksie gaan Ulster die Sharks Vrydagaand 20:35 in die Kingspan Sta­dium in Ierland aandurf terwyl die Ospreys en die Bulls mekaar vanaand 21:10 in die Swansea Stadium in Wallis die stryd aansê.