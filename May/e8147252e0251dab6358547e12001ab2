JY KAN die koue vanaand lekker afskud en jou kom warm dans en sing met Goodhope FM se Saaiman Says Live Sessions. Dié musieksessie word deur die uiters talentvolle sanger Chad Saaiman aangebied. Musieksessies vind elke laaste Donderdag van die maand van 19:00 tot 20:00 plaas. Die “Peachy”-sanger se Saaiman Says Live Sessions maak voorsiening vir al sy luisteraars se gunstelingkunstenaars, up close and personal. En vanaand sal luisteraars die kans kry om van naby met die gaskunstenaars kennis te maak. Die Sama-benoemde singer-songwriter Jarrad Ricketts en die vocal genius met haar sassy stage per­form­ances Esther Philander gaan die verhoog oorneem en die gaste heerlik vermaak. Die geleentheid vind in die SAUK se Seepunt-ouditorium plaas. Hier gaan die kunstenaars die songs en die vibe bring en van hulle gewildste liedjies in ’n intieme omgewing perform. Hierdie is beslis die regte manier om “klein Vrydag” mee te vier. Chad sal ook ’n ontspanne, informele onderhoud met die twee kunstenaars voer om meer te wete te kom oor hulle musiekreis en die sake wat hulle voorstaan ??en waaroor hulle passievol is. Die beste is jy hoef nie ’n sent te betaal nie. En hoewel toegang gratis is, moet jy steeds bel om ’n plek te bespreek. Gaste word aangemoedig om ’n e-pos te stuur. Die geleentheid sal ook regstreeks op die lug uitgesaai word.