EEN verdagte is doodgeskiet toe die polisie Maandagaand in Walmer, Gqeberha 'n intelligensie-operasie gehou en op vuurwapens afgekom het. Drie verdagtes is tydens die operasie gearresteer. Volgens 'n polisiewoordvoerder, brig. Tembinkosi Kinana, het 'n taakmag wat saamgestel is om wapens wat die Nelson Mandela-distrik vervuil teen te werk, inligting ontvang van iets wat by 'n huis aangaan. "Die polisie het in Siwisa-straat, KwaZekhele toegeslaan en 'n persoon in die huis het gevlug. "Die huis is deursoek en daar is afgekom op vuurwapens en koeëls. "Die taakmag is na 'n tweede huis in Ntakumba-straat, Walmer (Gqeberha). Toe hulle op die erf kom, is daar deur 'n venster op hulle geskiet." Terwyl die skietery aan die gang was, het 'n brand in die huis uitgebreek. "Die polisie het teruggeskiet en 'n verdagte is doodgeskiet. Drie verdagtes is gearresteer en die brandweer het die vuur geblus." Kinana sê die polisie het op 'n geweer en 2 pistole afgekom en 'n koeëlvaste vest. Volgens Kinana sal 3 verdagtes tussen die ouderdomme van 29 35 in die hof verskyn. Die onafhanlike polisiedirektoraat sal 'n moordsaak ondersoek