ESKOM het sabotasie vroeër die week by die Tutuka-kragstasie in Standerton in Mpumalanga bevestig. Volgens die kragreus het die sabotasie tussen verlede Vrydag en die afgelope Dinsdag plaasgevind. Die kragreus sê in 'n verklaring 'n kabel by die stasie was tydens die sabotasie beskadig. Die kragstasie was in die proses om reg te maak dat eenheid-5 weer sou begin werk. Met die kabel wat beskadig is, sal dit die eenheid nou drie dae langer vat om weer in diens geneem te word. Enkele ure later het lugdruk laag begin word. Daar is agtergekom die pyp wat lug na die turbines moet gee, is gesny. Dit is later reggemaak. Eskom glo die sabotasie is deur iemand wat toegang het tot die site en die sekuriteit goed ken. Hierdie is na bewering die vyfde voorval van sabotasie sedert Maart 2021.