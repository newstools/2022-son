SKOOLKINDERS moet steeds maskers dra wanneer hulle klas­kamers binnegaan. Die
 departement van gesondheid sê in ’n verklaring dat ’n fout ingesluip 
het in ’n mediaverklaring oor maskers wat nie meer by skole gedra hoef 
te word nie. Sedertdien het die departement van gesondheid verskeie navrae van die publiek oor hierdie saak gekry. Weens die Covid-19-pandemie word mense steeds verplig om maskers in winkelsentrums te dra, maar nie buite nie. Doeltreffend Net
 so moet kinders steeds hul maskers aanhê in klaskamers en wanneer daar 
byeenkomste is, maar dis nie nodig as hulle buitekant op die speelgrond 
en sportveld is nie. Die gesondheidsdepartement sê maskers is doeltreffend om die verspreiding van die Covid-19-virus te keer. Veral nou omdat meer mense nou weer deur die virus besmet word en die syfers kwaai styg. Die
 departement herinner die publiek daaraan dat inentings steeds 
beskikbaar is en dit kan keer dat die vyfde vlaag van die virus handuit 
ruk.