DIE Wes-Kaapse onderwysdepartement (WKOD) het verlede week sy jaarlikse Positiewe Gedrag-dag aangebied, en ’n strategie in plek gestel om positiewe en herstellende gedrag in skole te bevorder. Die geleentheid wat by Tenterden in Wynberg aangebied is, word as van kardinale belang beskou deur amptenare. Die fokus daarvan is om afknouery en mishandeling in skole stop te sit. Alan Meyer, hoofdirekteur van skool-distrikte by die WKOD, meen die dag is ook daarop toegespits om oplossing te vind vir genesing vir die leerders wat slagoffers is of was van afknouery en mishandeling. Meyer sê die provinsiale onderwysdepartement het ’n positiewe gedragsprogram in alle WKOD-distrikte ingestel om onderwysers te ondersteun in hoe om kinders se gedrag in die klaskamer te hanteer. “Die strategie is daarop gemik om sorgsame skool-kulture te skep deur opvoeder-kapasiteit te bou, leerder- en ouer-intervensieprogramme, sowel as bewusmakingsprogramme te implementeer. “Ons verstaan ??dat die skool ’n mikrokosmos is van die gemeenskap waaruit die leerder kom, maar ons moet burgers dryf wat die uitdagings van die bou van ons land kan aanpak. Insiggewend “Die program fokus op ’n aantal strategieë wat insluit anti-afknouery, klaskamer-bestuur, die bou van ’n herstellende leerder-gedragskode, die beskou van negatiewe gedrag as ’n hindernis tot leer te, bevordering van diversiteit, waarde-gedrewe onderwys en die fokus op vreedsame dissipline,” sê Meyer. Die geleentheid is bygewoon deur leerders van naby-geleë skole, onderwysers, onderwys-sielkundiges en maatskaplike werkers. Merinda Hill van die International Association for Human Values en Charles Jansen van die Butterfly Art Project, was ook onder die gassprekers by die geleentheid. Neville Goliath, hoof van die positiewe gedragsprogram, sê die geleentheid was insiggewend en die betrokkenheid was positief. Hy sê dit is waarop hulle jaar ná jaar voortbou. “Die dag vir positiewe gedrag het die kollig geplaas op die goedheid van die mensdom, wat gevind word in die verkryging van waardes deur werklike verbindings wat verhoudings bou. “Die positiewe gedragsprogram stel skole in staat om met ondersteuning opvoeders, leerders en ouers te bemagtig om gedragsverandering te bewerkstellig,” verduidelik Goliath.