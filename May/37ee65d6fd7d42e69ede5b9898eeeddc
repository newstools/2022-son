COPS in die Wes-Kaap het verskeie operasies gehou en op vuurwapens en koeëls beslag gelê. Volgens 'n woordvoerder van die polisie, kapt. FC van Wyk, is intelligensie-operasies gehou in Durbanville en op 'n plaas in die Koue Bokkeveld en twee mense is Vrydag weens ongelisensieerde vuurwapens gearresteer. "Die Anti-Gang Unit, Crime Intelligence en FLASH het lasbriewe gekry een beslag gelê op haelgewere, rewolwers, pistole en koeëls. Twee mans van 43 en 45 is gearresteer." Die verdagtes sal in die Blue Downshof en Cereshof verskyn. In 'n ander operasie naby Philadelphia het polisielede op tien bokse dagga, 50 daggaplantjies, twee skale, drie waaiers en ander toesutsting afgekom om dagga te verwerk. Van Wyk sê kontant, 1 haelgeweer en 86 koeëls is gekry. "Die polisie het 'n 56-jarige vrou en 47-jarige man gearresteer en sal in Atlantis in die hof verskyn." Polisielede van Delft het Vrydag in Leiden ook 'n 23-jarige man weens besit van 'n ongelisensieerde .38 Special en 5 koeëls gearresteer. In Gansbaai Vrydag het polisielede twee verdagtes van 19 en 23 weens besit van onwettige 9mm pistool  in hegenis geneem. Van Wyk sê speurders het die afgelope tyd hard gewerk met Operation Vutha Hawe en tussen 9 Mei en 13 Mei is 623 verdagtes weens verskeie misdae gearresteer. Die Wes-Kaapse polisiekommissaris, lt.genl. Thembisile Patekile, het die polisielede bedank vir hulle pogings om vuurwapens van die strate af te hou.