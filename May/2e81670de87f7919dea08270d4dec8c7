DIS behoorlik 'n kwessie van ‘cut your nose and spite your face’. Diefstal van noodsaaklike infrastruktuur in gemeenskappe kom letterlik neer op self sabotasie wat net verdere agteruitgang in plaas van vooruitgang bewerkstellig. Almal weet hoe koperkabel diefstal black-outs in gemeenskappe veroorsaak. Die jongste op die lys van steel van noodsaaklike infrastruktuur, is watermeters wat getarget word. Volgens die Stad Kaapstad het die tendens binne net 'n jaar skerp toegeneem. En die steel van die watermeters gaan net oor die stukkie koper wat in die watermeter is wat verdagtes vir 'n appel en ei gaan versmous aan die een of ander scrap dealer. Die mayco-lid belas met water en sanitasie, Zahid Badroodien, meen dis nie jonste kopseer wat die stad ondervind. Sedert Julie 2021 tot einde April vanjaar was daar reeds 3341 gevalle daarvan aangemeld .Met water wat kritiek vir elke huishouding is, word gemeenskappe diep hierdeur geraak. Badroodien sê die volgende gebiede loop veral deur:  Steenberg, Retreat, Grassy Park, Strand, Athlone, Woodstock, Ottery, Bellville South, Lentegeur, Manenberg en Belgravia. 