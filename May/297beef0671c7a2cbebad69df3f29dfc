DIE Overstrand-munisipaliteit se Rapid Response Unit en honde-eenheid het drie mense op die R43 in die rigting van Botrivier met gesteelde goedere gearresteer. Volgens Johan du Toit, assistenthoof van law enforcement, het die beamptes tydens 'n roetine-ondersoek die kar afgetrek. "Twee van die passassiers in 'n VW Polo het uitgespring en probeer weghardloop, maar is gevang." Verskeie artikels soos 'n flat screen TV, PC monitor, 4 laptops, power banks, 'n hard drive en ander huishoudelike goed is gekry. Volgens Du Toit is drie mans na die Hermanus-polisiestasie geneem waar hulle aangekla is.