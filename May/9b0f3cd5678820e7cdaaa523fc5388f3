DIE onoorwonne Rus Dmitry Bivol het Saterdagaand in Las Vegas wêreld-boks tot in sy fondamente geskud toe hy die oorweldigende gunsteling, die Mexikaanse superster, Canelo Álvarez, maklik met punte geklop het. Met dié oorwinning het Bivol nie net sy WBA super-ligswaargewigtitel suksesvol verdedig nie, maar ook sy onoorwonne rekord na 20 gevegte opgestoot. Hoewel al drie beoordelaars ’n sege van 115-113 aangedui het, het Bivol veel makliker gewen. Selfvertroue Hy het uit die staanspoor aangeval en gedomineer en Álvarez nooit toegelaat om in sy hoogste versnelling te kom nie. ’n Oormaat selfvertroue het waarskynlik die Mexikaanse ster duur te staan gekom. Bivol het na sy oorwinning aan die promotor Eddie Hearn gesê: “Ek het vanaand gewys ek is die beste in my afdeling. Jammer dat ek jou planne met Gennady Golovkin omver gegooi het.” Álvarez het gesê sy loopbaan gaan nie hiér eindig nie. Sy nederlaag het dalk nou ook planne van die tafel gevee om teen die wêreld se swaargewig-kampioen, Oleksandr Usyk, te boks. Usyk het juis verlede week gesê hy is bereid om na die lig-swaar-afdeling te skuif om Álvarez te pak. Nederlaag Dit was net Álvarez se tweede nederlaag sedert Floyd Mayweather hom op 14 September 2013 in Las Vegas met punte verslaan het.Las Vegas is dus nie ’n  happy hunting ground vir Álvarez nie.