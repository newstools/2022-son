DIE teaterstuk Imbilini... My Friend! vertel van die diepe vriendskap te midde van vooroordeel. Dit is ’n splinternuwe Suid-Afrikaanse toneelstuk geskryf en opgevoer deur Bulelani Mabutyana en Siphenathi Mayekiso, onder regie van die bekroonde Mdu Kweyama. Die teaterstuk is van 9 tot 25 Junie 2022 in die Baxter Golden Arrow Studio op die planke. Dit ondersoek vertroue, empatie en anders-wees. ’n Diepe vriendskap tussen twee jong mans word op die proef gestel. Hulle moet worstel met kwessies soos armoede, alkoholisme, vooroordele, die samelewing se oortuigings oor albinisme en die taaiheid van die stedelike lewe. Dít alles stel uitdagings vir hul vriendskap. Die toneelstuk is gekies uit ’n groep van 10 creatives wat The Baxter Masambe Playlab bygewoon het. Hierdie is ’n skryf-verblyf van vier maande lank wat verlede jaar by die Baxter gehou is. Dit het skrywers tyd, ruimte, mentorskap en finansiële hulpbronne gebied om nuwe werk te skep. Dit was alles deel van die Baxter’s Platform for Special Talent-program. Mdu en Siphenathi is ontwikkel en gementor onder die leiding van die gerespekteerde skrywer en regisseur Lara Foot. Kruk Hulle het toe Imbilini geskryf as ’n ode aan hulle vriendskap – een van beskerming te midde van die samelewing se verdraaide oortuigings oor albinisme. Hulle navigeer Mayekiso se daaglikse ervaring van albinisme in ’n samelewing wat eenvoudig te min weet van die toestand en hoe alkohol ’n kruk word om die swaarkry te hanteer wat jong mans in Suid-Afrika moet trotseer. Mabutyana is beskermend teenoor sy vriend en besorg oor sy veiligheid. Kaartjies is op Webtickets beskikbaar.