TWEE oud-werkers van die Mosselbaai-munisipaliteit is Vrydag op 23 klagte van bedrog ter waarde van meer as R138 000 tot effektief drie jaar tronkstraf gevonnis. Megan Kim Abdul (34) en Francis Siphokazi Majola (51) is tot vyf jaar tronkstraf gevonnis, waarvan twee jaar vir 'n tydperk van vyf jaar opgeskort is. Die vonnis kom nadat hulle in 2018 deur die Valke se ondersoekspan teen ernstige handelsmisdaad gearresteer is. Die bedrog-klagte teen hulle het verband gehou met die verandering in status van grafte wat deur begrafnisondernemers gekoop is. Deur die status van 'n standaard-begrafnis na 'n arm-begrafnis of verassing te verander, het hulle munisipale kassiere opdrag gegee om die verskil aan hulle uit te betaal. DiÃ© bedrieglike voorvalle het tussen Julie 2016 en April 2018 plaasgevind.