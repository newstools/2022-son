'N VERDAGTE is in Manenberg gewond toe hy sy vuurwapen op die polisie gerig en hulle hom geskiet het. Volgens 'n woordvoerder van die polisie, Ndakhe Gwala, was lede van die Maitland Flying Squad, Maandagaand omstreeks 09:45 in Manenberg  toe hulle 'n verdagte op die hoek van Plate- en Renosterstraat sien. "Hy het sy vuurwapen op die polisiemanne gerig en hulle het hom gewond en op 'n 9 mm-pistool en koeëls beslag gelê. "Die 25-jarige verdagte is gearresteer en na 'n hospitaal vir behandeling geneem." Hy sal in die Athlone-landdroshof verskyn.