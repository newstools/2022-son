NUWE infeksiegetalle bly tans oor die 3 000 in die land. Die Nasionale Instituut vir Oordraagbare Siektes van Suid-Afrika het die afgelope 24 uur 3 274 nuwe Covid-19-infeksies aangemeld. Gauteng het die meeste infeksies met 1 086 nuwe gevalle wat aangeteken is. Dit word gevolg deur die Wes-Kaap met 849 gevalle. KwaZulu-Natal sit op 435 nuwe infeksies en die res van die provinsies het minder as 200 gevalle tot dusver. Nog 15 mense is oor die afgelope 24 tot 48 uur dood. Altesaam 23 666 toetse is uitgevoer met 'n positiwiteitskoers van 13,8 persent. - eNCA