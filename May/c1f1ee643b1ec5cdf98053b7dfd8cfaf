DIE Eden-distrik en Mitchells Plain het kragte saamgesnoer om die ontwikkeling van netbal ’n hupstoot te gee. Ofskoon Mitchells Plain ’n sub-distrik van Cape Town Netball is, is hy een van die grootste distrikte en sal hy agt spanne na die toernooi stuur. Die toernooi sal oor die naweek van 3-4 Julie op die Van Riebeeck-sportterrein in Mosselbaai gehou word. René Booysen, president van die Eden-distrik, het aan Son gesê sy en haar unie sien daarna uit om gasheer vir die toernooi te wees. Booysen sê: “Dit is altyd goed om gasheer te wees vir sulke toernooie. Dit gee ons spelers ’n kans om aan toernooie te kan deelneem. Dit gaan ook om wedersydse samewerking in belang van sport en ontwikkeling.” Igshaan Brenner, voorsitter van Mitchells Plain, is ewe in sy noppies. “Elke geleentheid om ons spelers te ontwikkel – ons vat dit. Dit is waarom ons agt spanne afstuur,” het Brenner gesê. Spelers sal in ouderdomsgroepe o.13, o.15, o.17 en o.19 deelneem. Intussen het Kansas City sy posisie boaan die Mitchells Plain Champions League verstewig, nadat hy Goldhill Babies met 38-22 geklop het. Dit is City se sewende agtereenvolgende sege in vanjaar se veldtog en hy staan nou op 21. Die tweede geplaaste Dolphins het waardevolle punte afgestaan nadat hul wedstryd Saterdag teen Fluid met 25-elk gelykop geëindig het. Champions League Premierliga Ubuntuliga Cape Winelands uitslae: Liga 2 A Liga 2 B Mans: