HAYDEN Groepes sê hy doen tans waardevolle ervaring op terwyl hy saam met Jake White en Gert Smal by die Bulls afrig. Groepes is die huidige agterspeler-afrigter van die Bulls se Currie Cup-span. Die boorling van die Kaap is onlangs aangestel as die hoofafrigter van die Bulls se o. 21-span. “Ja, dit is great om saam met twee ervare afrigters soos Jake en Gert ’n pad deur die 2022-veldtog in die United Rugby Championship te kon loop,” het Groepes gesê. “Hulle lei ons stelsels en programme en voeg groot waarde by tot myself en die res van die afrigting-groep. “Dit was tot dusver ’n great geleentheid om van hulle twee te leer. Ek het uiteraard baie ervaring opgedoen en voorspel net goeie dinge vorentoe vir ons,” het hy bygevoeg.