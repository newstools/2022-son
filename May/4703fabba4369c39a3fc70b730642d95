THOMAS Faheem Najm Struis was een van die groot uitblinkers by die USSA Atletiekbyeenkoms vir studente wat oor die naweek by die Universiteit van Wes-Kaapland gehou is. Struis het nie net ’n silwermedalje in die 10 000 m vir mans gewen nie, maar hy het ook met ’n uitsonderlike vertoning in die halfmarathon (21.1 km) vorendag gekom. Volgens Glen Bentley, die organiseerder van die byeenkoms, wat ook Struis se afrigter is, was die 27-jarige se vertoning beslis een van die hoogtepunte van die byeenkoms. Merkwaardig Van die 14 universiteite het UWK in die sewende plek geëindig. “Wat sy vertoning so merkwaardig maak is dat hy deur die maand van Ramadaan elke dag gevas het en moes soggens baie vroeg oefen. “Hy het tweede in die 10 000 m geëindig – net ná die World Student Games se gouemedaljewenner, Milton Kekana. “Twee dae later het hy in die halfmarathon van die begin tot die einde voorgeloop en vir Kekana geklop om die goue medalje te verower.” Struis het ook vir UWK gehelp om die goue medalje as ’n span in die halfmarathon te wen. Bentley het ook die vertoning van Geraldine King Timoteus uitgesonder wat goud vir UWK in die hoogspring vir vroue gewen het. “Dit was ook ’n fenomenaal. “Sy is ’n sewekamp-atleet. Twee weke voor die byeenkoms het sy besluit om haar aandag op hoogspring toe te spits.”