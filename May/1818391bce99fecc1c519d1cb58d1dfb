CALITZDORP. -  Humble beginnings. Dit is om met vier piepklein varkies genaamd Candice, Claudine, Cheree en Charles te begin. Dan raak dit ’n groot varkboerdery met opleidingsgeleenthede vir die dorp se inwoners. Só beskryf die Suid-Kaap se ywerigste entrepreneurs, Eleanor Gysman en Christoline Pêrel, hul jongste geestgeskind. Gysman vertel: “Daar is plantproduksie en nou diereproduksie. Die viertjies was ses maande oud toe ons hulle koop. Dit was vir produksie en training. “Met die eerste broeislag het ons 15 varkies gehad, waarvan sewe dood is. Candice en Charles se kleintjies is alles dood omdat die sog hulle verwerp het, maar Cheree en Charles het toe agt kleintjies gehad. Intussen is die besigheid met die “pienkvoetjies op hoëhak-skoentjies” kliphard aan die uitbrei.