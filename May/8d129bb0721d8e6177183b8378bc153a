DIE aanrandingsaak van Julius Malema en Mbuyiseni Ndlozi is tot vroeg in Junie vir uitspraak uitgestel. Hulle is vir aanranding aangekla nadat hulle 'n polisiebeampte, lt.kol. Johannes Venter, by die begrafnis van Winnie Madikizela-Mandela aangerand het. Die voorval is op CCTV opgeneem. Hulle het onskuldig gepleit. Die saak het Vrydag weer in die Randburg-landdroshof voorgekom en iemand wat sou getuig, het nie opgedaag nie. Die staat het vir nog uitstel gevra, maar die verdediging het gesê daar was reeds te veel keer uitgestel. Na 'n kort verdaging het die hof gesê uitspraak sal op 3 Junie gegee word. DIe verdediging het tot 13 Mei kans om sy betooghoofde in te dien en die staat tot 20 Mei. - TimesLive