DIE sewe jaar oue reun Do It Again se kanse lyk redelik goed om op 2 Julie op Greyville die eerste perd in die geskiedenis van die Durban July te word wat dié spogwedren drie keer wen. Sy oorwinning net meer as ’n week gelede in die World Sports Betting 1900 het gewys Do it Again is dalk oud, maar nog lank nie koud. Met Anton Marcus in die saal het dié reun Mount Anderson met 1,90 lengtes geklop ná ’n swak­kerige wegspring. Sy jongste wedsyfers van 33-1 vir die July is dus hoogs misleidend. Do it Again is ’n veel beter perd as dit. Kortkop, die Baase kenner, was een van talle wat beïndruk was met Do It Again se laaste wedren. “Ja, hy moet sekerlik ’n wenkans hê as Marcus hom weer gaan ry,” sê hy. Do It Again het die July in 2018 en 2019 vir die Justin Snaith-stal gewen. Marcus het hom in 2018 gery en Richard Fouie in 2019. Gunstelinge Do It Again het ook op 29 Januarie in die Cape Town Met net 2,00 lengtes agter Kommetdieding geëindig. Dit wys dat hy steeds op dié vlak kan deelneem. Intussen is twee vroeë guns­telinge, Rain In Holland en Double Superlative, die afgelope week aan die July onttrek.