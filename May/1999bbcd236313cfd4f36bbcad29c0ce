DAVID van Boven is Maandagmiddag skuldig bevind aan die moord op Jesse Hess en haar oupa, Chris Lategan. Hy het sy lot in die Kaapse hooggeregshog aangehoor, waar regter Judith Cloete hom as aggresief en arrogant beskryf het. Cloete het Van Boven skuldig bevind op alle aanklagte, wat verband hou met die gebeure van 30 Augustus. Van Boven se medebeskuldigde, Tasliem Ambrose, is net op twee aanklagte - roof met verswarende omstandighede en medepligtige - skuldig bevind. Ambrose is vrygespreek op die ander klagte. Cloete sê: “Beskuldigde een (Van Boven) het die aandag geniet wat hy ontvang het en het ’n Jackal and Hyde manier aan hom. “As hy sy sin kry kan hy charming wees, maar andersins kom hy oor as ’n aggressiewe gewelddadige persoon.” Sy het Ambrose beskryf as timid en minder intelligent as Van Boven. Die paar sal weer op 7 Junie in die hof wees vir voor-vonnis verrigtinge.