DIE gemeenskap van die Strand is in rou gedompel ná die moord op ’n skrander jong man in die gemeenskap. Abdullah Dagia is Woensdag net na 13:00 in Eerste Straat aangeval, van sy selfoon beroof en deur aanvallers doodgesteek. Net voor die moord, is ’n ou in die Broadlands Park-woongebied doodgeskiet. Die gemeenskap het hul misnoeë oor die moord op Dagia uitgespreek. Dit het gegons op die sosiale media oor die jong man se dood. ’n Oudonderwyser van Dagia het hom as ’n goeie mens beskryf. Zorah Mantase van Vroue in Aksie in die Strand, sê sy is hartseer oor wat gebeur het. Sy het haar medelye met die families betuig. 