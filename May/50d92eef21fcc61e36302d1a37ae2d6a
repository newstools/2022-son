VYF verdagtes van tussen 26 en 40 is Woensdag deur die cops op Worcester vir die besit van 'n ongelisensieerde vuurwapen en ammunisie, en besit van gesteelde goedere na 'n sakeroof gearresteer. Volgens 'n polisiewoordvoerder, sers. Wesley Twigg, het die polisie inligting ontvang dat verdagtes op pad is Worcester toe, nadat hulle 'n besigheid in Riebeeck-Wes beroof het. "Die voertuig is gestop en cops het afgekom op 'n 9mm pistool en koeÃ«ls, sigarette en kontant." Die verdagtes sal Vrydag in Riebeeck-Wes in die hof verskyn. In 'n ander voorval het lede van Maitland Flying Squad en die K9 eenheid gereageer nadat 'n besigheid Woensdag in Kleinvlei beroof is. Volgens Twigg het die lede twee verdagtes agterna gesit en hulle gearresteer. 'n 9mm pistool is gekry en die verdagtes van 30 en 31 sal in die Blue Downs-landdroshof verskyn.