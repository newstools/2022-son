JÜRGEN Klopp, manager van Liverpool, het erken hy hou asem op oor twee van sy sterspelers, Virgil van Dijk en die striker Mohamed Salah. Dié duo, wat albei vervang is tydens die FA Cup Final Saterdag teen Chelsea, is tans in ’n wedloop teen tyd om te herstel vir vandag se Premierliga-kragmeting teen Southampton­. Die Reds moet die Saints vandag in die St. Mary’s Stadium klop om hul kanse van ’n quadruple lewend te hou en die druk op Manchester City te behou. City se gelykop uitslag van 2-2 teen West Ham United eergister in Londen het dinge beslis weer interessant gemaak. City geniet ’n voorsprong van vier punte oor Liverpool, wat een wedstryd minder gespeel het. Klopp het aangedui dat dit sal “verbaas” indien die duo betyds herstel vir die wedstryd. Verwagtinge is dat die Duitser sy groep sal vervars vir die stryd teen South­ampton. “Ek dink ons sal ’n paar veranderinge moet maak. Dit gaan beslis nie maklik wees soos mense voorspel nie. “Dis hulle (Southampton) laaste tuiswedstryd en hulle wil op ’n hoë noot afsluit. “So, ek sal span moet tweak,” het Klopp.