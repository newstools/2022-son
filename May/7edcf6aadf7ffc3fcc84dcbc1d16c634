DIE polisie in KwaZulu-Natal ondersoek 'n dubbele moord waar 'n pa twee van sy seuns in 'n familie-twis doodgeskiet het. Daar word verneem die 63-jarige man het sy 58-jarige vrou, drie seuns en 'n 44-jarige buurman Saterdagmiddag in Ntandakuvela in die noorde van die provinsie geskiet. 'n Woordvoerder van die polisie, lt.kol. Nqobile Gwala, sê die pa het homself toe geskiet. "Twee seuns en die pa het gesterf. Die ander is na 'n hospitaal geneem vir behandeling." Gwala sê die omstandighede word steeds ondersoek.