CLIFFORD Stradling het in die WP-dartstoernooi by die Grassy Park Hotel groot veggees gewys om met 4-4 teen Leslie Beukes gelykop te speel. Stradling het in ’n kritieke stadium agtergeloop, maar sy ervaring het hom gehelp om die laaste twee bene vir ’n gelykop uitslag te wen. Stradling en Beukes is nou met tien punte elk gesamentlik bo-aan die log. Stradling het Bernard Simmers met 5-3 geklop in sy ander wedstryd geklop en Beukes het Deon Evans met dieselfde telling geklop. Uitgesien Justin van der Westhuizen is stadig maar seker besig om weer op dreef te kom toe hy albei sy wedstryde gewen het. Hy het Evans met 5-3 geklop en met 6-2 oor Clayton Septoe geseëvier. Van der Westhuizen is nou net drie punte agter die voorlopers. Nou word daar uitgesien na dié week se wedstryd tussen Beukes en Van der Westhuizen. ’n Interessante en spannende kragmeting word verwag.