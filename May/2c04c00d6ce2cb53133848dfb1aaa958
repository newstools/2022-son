BENNETT Bailey, president van Safa Cape Town, het dit onomwonde gestel dat hy hom, nóg die organisasie, sal laat discredit nie. Bailey se waarskuwing volg nadat sy organisasie gekritiseer en aangeval is deur ’n voormalige Safa CT RSC-lid, Goodwin Lewis. Laasgenoemde, ook ’n afrigter van die Derde Liga-span Hout Bay FC, het sy bekommernisse uitgespreek oor gebeure in dié streekskompetisie. Bailey het aan Son gesê dat daar processes is wat klubs kan volg indien hulle nie tevrede is nie. Die Kaapse sokkerbaas het ook uitdruklik gesê dat hy nie in die bedryf is om mense gelukkig te maak of om kwaai te lyk nie. “Ek kan hulle wel na McDonalds toe stuur vir ’n happy meal om hulle gelukkig te maak,” het Bailey geskerts. “Ek het ’n vermoede wie dit is - maar dis snert. “Waarom vertel hy jou nie die waarheid nie. Hy is nie eerlik met jou nie,” het Bailey bygevoeg. Vergader Lewis, ’n skoolonnie by Portavue Primêre Skool, kla oor beweerde “injustice” en “double standards” wat glo heers in Safa CT se Tweede en Derde Liga. Lewis, beter bekend as ‘Ounie’, kla verder oor die feit dat daar glo laas twee jaar gelede met die LFA’s vergader is om die sake te bespreek. Volgens Lewis is dit nie ’n aanval op Bailey nie, maar die manier hoe sy organisasie operate. “Football moet die benefit kry, maar hulle kry die benefit van football,” kla Lewis. “Ek is nie daar vir positions nie, ek is daar vir die liefde van die game. “Ek praat nie oor die region nie, ek praat oor die rules wat hulle nié toepas nie. Dit, is waarmee ek nou ’n probleem het. Daar is nog geen clarity oor die ID-ruling nie, want daar is twee jaar laas vergadering gehou,” het Lewis benadruk.