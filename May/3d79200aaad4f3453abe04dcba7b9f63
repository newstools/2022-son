DIE hartseerste van alles is ongeveer 70 000 mense in vrees moet leef - en dit oor 10 tot 15 gangsters. Só beskryf Kashiefa Mohamed die daaglikse stryd van inwoners van Hanover Park wie onder bendegeweld krepeer. Mohamed is ’n lid van die Hanover Park GPF en deal al vir die afgelope 15 jaar met die lief en leed van inwoners. Hanover Park gaan die afgelope ruk erg gebuk onder gangster-geweld. Oral waar jy kom, hoor jy een ding: “Ons leef in vrees.” Inwoners het Sondag die strate met Pagad G-Force ingevaar om uiting aan hul frustrasie te gee. Mohamed sê al way hoe hulle die fight gaan wen, is as alle inwoners saamstaan.