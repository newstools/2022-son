THE Godfather is een van die mees ikoniese films van alle tye. En in die dekades sedert dit uitgereik is, is daar baie daaroor geskryf en gesê, maar nooit is daar ’n reeks soos dié een gemaak wat tans op M-Net te sien is nie. Francis Ford Coppola se 1972 klassieke movie is nou die onderwerp van The Offer, ’n beperkte reeks wat op Maandag 2 Mei op DStv-kanaal 101 verskyn het – enkele dae ná sy Amerikaanse debuut op Paramount+, Paramount se stroomdiens. In die beperkte reeks vertolk Miles Teller die rol van Albert S. Ruddy, wie se ervaring die basis van die reeks is. Die reeks is gegrond op die Oscar-bekroonde vervaardiger Ruddy se buitengewone en nooit tevore gesiene verhaal van die maak van die klassieke movie The Godfather. Coppola se klassieke rolprent, wat deur die American Film Institute as die tweede grootste rolprent in die Amerikaanse rolprentgeskiedenis aangewys is, handel oor familie, eer, wraak en trots, en die nuwe reeks wat volg op Ruddy se ervaring om die fliek te maak, sal beslis M-Net se kykers week ná week vasgenael hou. Met die onlangse 50ste herdenking van The Godfather, sal M-Net Movies 2 (DStv-kanaal 105) ook al drie flieks in die trilogie uitsaai, met Marlon Brando, Al Pacino, Robert de Niro, Robert Duvall, Diane Keaton en Sofia Coppola, onder verskeie ander gevierde name.