SUID-AFRIKA begin die naweek met 'n bietjie goeie nuus. Eskom het Vrydagmiddag fase-2 beurtkrag vir die vyfde agtereenvolgende dag vir tussen 17:00 en 22:00 aangekondig. Dit is egter laatmiddag verander na fase-1-beurtkrag. In 'n verklaring sê die kragreus daar is opwekkingskapasiteit teruggekry. “Tensy iets gebeur wat dit verander, behoort daar nie oor die naweek enige loadshedding te wees nie.” Opwekkingseenhede wat weer ingebruik geneem is, is eenhede by Kusile en Majuba-kragstasies. By Camden en Kriel-kragstasies is nog ‘n eenheid elk aflyn vir herstelwerk. Die staatsbeheerde-instelling verwag dat nog eenhede wat tans buitewerking is oor die naweek weer in gebruik geneem sal word.