MET hul voorsprong in sewesrugby se Wêreldreeks nou omgedraai tot ’n agterstand, het die Blitsbokke drastiese veranderinge ingeroep vir eerskomende naweek se toernooi in Londen, Engeland. Dié Suid-Afrikaanse span het laas naweek een van sy swakste vertonings in ’n baie lang tyd in sewesrugby opgedis. Die span kon nie die beker-uitspeelrondes haal nie. Daarmee het die Blitsbokke ook uitgesak na die tweede plek op die Wêreldreeks se log. Argentinië is nou die nuwe voorloper. Een van die groot tekortkominge van Neil Powell (coach) se span die laaste paar toernooie was ’n speler met spoed en daai X-faktor om ’n wedstryd op sy kop te draai. Daarom sal die wekroep aan Angelo Davids om hom by Powell-hulle aan te sluit deur verskeie Blitsbok fans verwelkom word. Hy is egter nie die enigste toevoeging tot die Blitsbok-span nie. Vervang Die Lions se Jordan Hendrickse staan die kans om sy Blitsbok-debuut te maak nadat hy deur Powell opgeroep is. Onder die voorspelers is Sako Makata ook deur Powell nader getrek. Dié drie vervang JC Pretorius, Tiaan Pretorius en Dalvon Blood. Vir die Londen-toernooi sal die Blitsbokke uit ’n baie moeilike groep moet poog om vir die beker-uitspeelrondes te kwalifiseer. Hulle kom in Groep B te staan teen Ierland, Argentinië en Kenia. Ierland het juis in Toulouse die Blitsbokke geskok deur hulle vir die eerste keer in dié reeks te klop.