TAINE-RANDELL Booysen van Montagu is Saterdag in dié dorp se geskiedkundige bokstoernooi as die beste opkomende vegter aangewys. Al het hy sy swaargewiggeveg teen Enrich Dampies met 85-87 verloor, het Booysen groot lof van die SA skeidsregter en beampte Theo Modise gekry. Hy het Booysen beskryf as ’n bokser met groot potensiaal. Val In ’n ander swaargewiggeveg het Manwill Wil­liams twee van die drie beoordelaars se stemme gekry in sy kragmeting met Frank Wagenstroom. Dit was egter ’n geveg wat enige kant toe kon gegaan het. Wagenstroom het Wil­liams in die eerste ronde amper deur die toue geslaan en Williams moes klou om nie uit die kryt te val nie. Wagenstroom is egter in die laaste ronde platgeslaan. Terwyl die skeidsregter die verpligte telling gedoen het, het Wagenstroom aangedui hy het getrip en is nie platgeslaan nie. Sekondes later het die klok die einde van die geveg aangedui. In die super-middelgewiggeveg het Prendell Crouwcamp in die eerste ronde baie goed teen Heinrich Arendse gelyk. Arendse is in die derde ronde platgeslaan, waarna die skeidsregter tot by agt getel het. Hy het die telling oorleef en sekondes later het Crouwcamp vir Arendse in sy eie hoek vasgedruk en die ref moes intree om die geveg te stop. Swaargewig: Eroni Smith k Lance Marthinus 86-85; Enrich Dampies k Taine-Randell Booysen 87-85 Ligswaargewig: Callum Lawrence k Gregg Lennert 88-84 Amateur: Ronaldo Fredricks k Garnet McThomas 86-85 Swaargewig:  Manwill Williams k Frank Wagenstroom Super-middelgewig: Prendell Crouwcamp k Heinrich Arendse