DIT is sekerlik die laaste ding waaraan hy dink, maar Eric Tinkler kry vandag die kans om een van sy ou werkgewers te pynig. Dit is wanneer hy en sy Cape Town City-span in Gqeberha teen Chippa United jol. Tinkler is een van vele coaches in die Premier-sokkerliga wat al deur Chippa United se revolving door van coaches gestap het. Vir Tinkler is dit tans ’n tweede stint in beheer van die Citizens, nadat hy dié klub in 2017 vir SuperSport United verlaat het. Sy tweede koms na die Kaap was egter tot dusver ’n goeie een – veral sedert Januarie. City het ’n paar goeie signings gemaak en staan ’n goeie kans om die PSL se seisoen in die tweede plek af te sluit. Laas week se gelykopuitslag teen Mamelodi Sundowns en ’n wen met 2-1 oor Kaizer Chiefs, het die Cityzens in die hunt vir tweede gehou. Sundowns is reeds van die PSL-titel verseker en kan nie meer ingehaal word nie. Dit hang nou af van City (derde), Royal AM (tweede), Orlando Pirates (vierde teen druktyd), Chiefs (vyfde teen druktyd) en Stellenbosch (sesde teen druktyd) om te sien wie as naaswenners gekroon sal word. Op huidige form is Tinkler-hulle die favourites vir tweede plek. Hulle het vier van hul laaste ses wedstryde gewen. Hulle kom ook te staan teen ’n Chippa United-span wat nog nie seker is van ’n plek in volgende seisoen se PSL-kompetisie nie. Die Chilli Boys se love affair met relegasie elke seisoen, vir relegasie na die Nasionale Eerste Liga, duur voort. In hul laaste ses wedstryde kon hulle net twee keer wen. Chippa is met 26 punte 12de op die log. TS Galaxy (15de) spog ook met 26 punte, terwyl Maritzburg United (24) die 14de plek beklee. Swallows (23) is 15de en Baroka FC (18) is in die 16de plek, maar het nog ’n kans om relegasie vry te spring. Die span in die 16de plek word outomaties gerelegeer, terwyl die span wat 15de eindig, moet uitspeel.  17:00: Baroka FC t Golden Arrows. 17:00: Chippa United t Cape Town City. 19:30: Maritzbrug United t Royal AM.