HY WAS gewoond aan die geluid van die swart Mercedes Benz, wanneer dit elke dag by die Reddam House Atlantic Seaboard opgedaag het. Sò het Frank Scherf in die Wes-Kaapse hooggeregshof getuig, in die moordsaak op die Kaapse lawyer Peter Mahalik. Die regsman is doodgeskiet kort toe hy sy twee kinders by die skool afgelaai het. Scherf het getuig van die kar se enjin wat gebrul het as hy die laaste draai na die skool toe vat. Op 30 Oktober 2018 het Scherf in sy TV-kamer gesit toe hy weer die swart Merc hoor aankom. Hy het getuig die kar het gewoonlik tussen 07:15 en 08:40 verby gekom. Maar op die dag het hy twee skote hoor klap. "Ek het by die trappe afgehardloop in die rigting van die skote." Hy kon net 'n gedeelte van die registrasienommer sien en hy het dit as 'n Franse kar uitgeken. "Ek het probeer om die nommer te kry, maar dit het so vinnig gebeur." Scherf sê hy het gesien Mihalik en sy seun was geskiet, maar die dogter was ongedeerd. Hy het getuig in die saak waar Sizwe Biyela, Nkosinathi Khumalo en Vuyile Maliti terugstaan op 'n klag van moord, twee van poging tot moord, onwettige besit van 'n vuurwapen en onwettige besit van ammunisie. Die drie het onskuldig gepleit.