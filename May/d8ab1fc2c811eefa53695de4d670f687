ASHRAF Calvert, coach van Vasco Ladies, het toegegee dat hul wegwedstryde in vrouesokker se Hollywoodbets Superliga veel moeiliker is vir meer as een rede. Benewens die afwesigheid van die voordeel van ’n tuisveld, is dit ander uitdagings soos die heen en weer gereis in die Superliga wat ook sy eie uitdagings na vore bring. Dit beteken dat Calvert veral in sy wegwedstryde nooit ’n volledige groep van spelers het nie. Die rede daarvoor is dat baie van sy spelers jonk is met skoolverpligtinge – terwyl van die ander hul day jobs prioriteit moet gee. Calvert het uitgewys dit is ’n “fine juggling act” wat hy op ’n weeklikse basis moet uitvoer. Kanse Dit is ook juis waarom die Vasco-breier sekere wedstryde teen sekere spanne target waar hulle die maksimum punte behoort in te samel. Vasco Ladies het hulself in die voet geskiet toe hule die naweek punte teen Ma-Indies Ladies op Parow Park weggegooi het in ’n nederlaag van 2-3. Calvert sê: “Ons het kanse gehad om iets uit die wedstryd te kry, maar ons kan nie te veel in die verlede dwaal nie.” Hy is ook deeglik bewus daarvan dat dit onvergeeflik is om geen punte op hul tuisveld in te samel nie. Golden Ladies, wat hulle Saterdag in die Wits-stadion pak, is een van daai away games wat hulle geteiken het om maksimum punte in te samel. “Tsunami Queens, Durban Ladies en City Lads is die ander wat ons buite die Kaap sal moet klop om in die liga te bly,” vertel Calvert verder. “Die ander spanne wat ons tuis moet wen, is Coal Wizards, First Touch en Richmond FC. ”Dan is daar ook die groot spanne soos Mamelodi Sundowns,UWC Ladies, TUT en JVW FC wat veel moeiliker is om te klop. Maar ons kan nie moed en fokus verloor nie.”