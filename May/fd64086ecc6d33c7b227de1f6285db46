'N KIND (5) in Springs, Gauteng veg om sy lewe nadat hy aan 'n slide by 'n kleuterskool aan sy nek gehang het. Volgens Marno Muller se familie het die creche gesê Marno het Donderdag soos altyd op die slide gespeel. Toue van sy hoodie het aan die bokant van die slide vasgehak. Toe hy afgegly het, het die toue om sy nek stywer geword en hy was besig om te wurg. Die familie sê die onderwyser het gedink hy speel omdat sy steeds sy voete kon sien beweeg. Dis onseker hoe lank hy sonder suurstof was, maar hy was reeds blou in sy gesig en hy het nie meer beweeg nie. Hy is na 'n hospitaal gejaag en is steeds in die waakeenheid. 'n Spesialis het gesê die kind het breinskade opgedoen, maar dit is nie seker hoe erg dit is nie. Die gesin se hospitaalplan word ook nie aanvaar nie en hulle het R350 000 nodig om hom te behandel.