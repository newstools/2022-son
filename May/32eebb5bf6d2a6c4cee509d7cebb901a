DIE oud-Protea Clifford Stradling kort dié week net een punt om dié seisoen se Pensioners League Darts-titel te wen. Dit volg nadat hy laas Vrydag op sy allerbeste was en maklik met David Jantjies en Mickey Corker afgereken het. In albei gevalle was die telling 4-0. Stradling is met ses punte bo-aan die log en kort net een punt in sy oorblywende wedstryde teen Stephen Cottle en Richard Murdock. In League 2 is KC Thavarin, Robert Blom en Kevin Smith in ’n stryd om die titel gewikkel. Thavarin is egter in ’n goeie posisie en een punt in sy laaste twee wedstryde kan hom die titel besorg. Blom en Smith speel teen mekaar en die wenner kan die tweede plek inneem. In League 3 kan die vonke spat tussen Lennie Thomas en Ivan Kleintjies. Hulle speel in hul laaste kragmeting teen mekaar en die wenner sal as kampioen gekroon word. Basil Jones het reeds die titel in League 4 in die sakkie, ten spyte daarvan dat hy nog twee wedstryde oor het. League 1: Richard Murdoch 0-4 Mickey Corker; David Jantjies 0-4 Clifford Stradling; Mickey Corker 0-4 Clifford Stradling; David Jantjies 4-0 Stephen Cottle. League 2: Robert Blom 3-1 Mervin Pharoah; Keith Alcock 0-4 Kevin Smith; KC Thavarin 3-1 Shane Stemmet; Mervin Pharoah 0-4 Kevin Smith; Robert Blom 3-1 Shane Stemmet; Keith Alcock 1-3 KC Thavarin. League 3: Glen Dempers 0-4 Lennie Thomas; Ismail Abrahams 202 Ivan Kleintjies; Elroy Dirks 0-4 James Thornton; Ivan Kleintjies 2-2 Glen Dempers; Lennie Thomas 4-0 Elroy Dirks; James Thornton 1-3 Ismael Abrahams. League 4: Basil Jones 4-0 Avril Mullins; Clive Adams 2-2 Keith Ackerman; Susan Beukes 5-0 Peter Waterloo; Avril Mullins 2-2 Keith Ackerman; Basil Jones 4-0 Peter Waterloo; Clive Adams 2-2 Susan Beukes.