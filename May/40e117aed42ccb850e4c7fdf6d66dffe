“KOM ken jou kind uit. Hy is geskiet….” Dís woorde wat enige ouer se hart in stukke skeur. Dis presies die woorde wat Jerreaux Sass se ma, Bonita Sass, moes absorbeer. Son het Woensdag dié ouerpaar van Retreat besoek nadat Son berig het van Sass wat eers gelem en toe twee keer geskiet is. Ironies genoeg blyk dit dat hy vir sy selfoon en tekkies vermoor is. In ‘n openhartige onderhoud vertel Bonita en haar man, Desmond, van hul kind se probleme met drugs en hoe hulle so hard probeer het om hom uit dié donker gat te red. Maar hulle onthou ook van die vriendelike en grappige kind wat hulle eens geken het.