SEWE verdagtes is in Gqeberha gearresteer na 'n sting operasie deur die Valke. 'n Woordvoerder van die Valke, kapt. Yolisa Mgolodela, sê die verdagtes is dopgehou toe hulle met rubber ducks op die see was en onwettig perlemoen gestroop het. "Hulle is 'n geruime tyd gemonitor en gesien hulle gaan onwettig in met die rubber ducks in die Swartkopsrivier naby Redhouse village. "Mgolodela het gesê die verdagtes wou Maandagaand ingaan en toe het ons lede hulle nader. "Een van die verdagtes het probeer wegjaag in 'n Colt-bakkie en het amper een van ons lede omgery. Die ander bestuurder in 'n Colt-bakkie het oorgegee." Volgens Mgolodela het die Valke beslag gelê op die twee bakkies, twee rubber ducks en ander duik-toerusting. Die verdagtes is tussen die ouderdomme van 27 en 47. - AlgoaFM 