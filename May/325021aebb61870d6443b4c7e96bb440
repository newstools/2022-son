’N VERMEENDE reeks-bankrower sal na verwagting weer volgende week hof loop. Sinako Magi het vandeesweek by die Bellville se landdroshof verskyn waar hy met verskeie bankrowe verbind word. Volgens ’n Valke-woordvoerder, Zinzi Hani, het die 32-jarige Magi banke in areas soos Bellville, Kuilsrivier, Elsiesrivier, Gugulethu en Khayelitsha geteiken. Hani sê verder Magi se hofverskyning Maandag het gekom nadat die Valke se nasionale prioriteit gewelddadig misdade eenheid hom Vrydag in Khayelitsha gearresteer het. Sy sê verder: “Dit word berig die beskuldigde (Magi) sou by ’n bank ingaan en kontant eis. Die beskuldigde word van bewapende roof aangekla.” Hani voeg by die rooftogte het tussen laas jaar en vroeg vanjaar plaasgevind. Sy sê: “Daar word beweer Magi het Standaard Bank en Absa Bank in Bellville, Gugulethu, Elsiesrivier, Kleinvlei en Kuilsrivier areas vanaf die periode tussen November 2021 en Maart 2022 beroof.” Magi bly in hegtenis en sy saak is tot Maandag uitgestel sodat hy ’n lawyer kan kry.