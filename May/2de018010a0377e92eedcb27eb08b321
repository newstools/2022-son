MARLON Isaacs van Bellville-Suid droom groot van ’n Natural Mr. Olympia-titel. Dít, nadat hy tien dae voor sy 24ste verjaardsdag sy eerste Pro Card as bodybuilder gewen het. Isaacs sê verlede jaar was uiters frustrerend omdat hy weens omstandighede nie oorsee kon reis nie. “Ek het gevoel ek het die wêreld aan my voete toe ek drie internasionale titels in drie verskillende gewigsafdelings gewen en ook ’n tweede plek behaal het. “Sodoende het ek die jongste Suid-Afrikaner geword wat ’n Pro Card in die INBA-wêreldliggaam gewen het. “Ja, dit is nogal ’n big deal om net een afdeling te wen, want elke afdeling het sy eie beoordelaars.” Isaacs sê sy leuse is deesdae “make practice your art, repetition your obsession and discipline your craft”. Isaacs sê hy is uiteraard op soek na borgskappe. “Daar sal vir borge sommer baie op die spel wees,” sê hy. “Dit is bevestig dat daar met alle Pro-atlete onderhoude gevoer sal word deur Iron Man Magazine and Generation Iron. “Dit is van die bekendste fitness magazine brands in die wêreld.” Isaacs het duidelik ’n groot en opwindende loopbaan voor hom.