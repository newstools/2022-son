RIHANNA en A$AP Rocky is die trotse ouers van ’n oulike babaseun. Mammie RiRi en derra A$AP Rocky het nog nie 'n foto of die naam van hul seuntjie bekend gemaak nie. Volgens gerugte is die seuntjie met die super famous ouers op 13 Mei in Los Angeles gebore. Die laaste keer wat ons Rihanna gesien het, was op 9 Mei in Los Angeles vir Moedersdagnaweek toe sy en haar berk aandete by Giorgio Baldi gaan eet het. Die nuwe ouers het in Januarie aangekondig dat hulle ’n kleintjie verwag. RiRi se eks-berk Chris Brown het ook die nuwe ouers gelukgewens met die aankoms van hul seuntjie. Hy het in ’n Instagram-storie sy goeie wense aan hulle gestuur. “Baie geluk,” lui die berig, saam met ’n hart, biddende hande en swanger persoon-emoji. Daai seuntjie slaap seker nou rustig in ’n baie posh huis, in sy billioniare-mamma se arms in sy peperduur name brand-babaklere. Hy gaan beslis ’n lekker lewe hê.