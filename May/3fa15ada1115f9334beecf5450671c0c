RALF Rangnick, Manchester United se interim manager, het erken dat hulle vernedering van 0-4 teen Brighton  hulle ergste is sedert hy die leisels oorgeneem het. Doele deur Moisés Caicedo, Marc Cucurella, Pascal Grob en Leandro Trossard, het die Red Devils se wiskundige kans om vir die Cham­pions League te kwalifiseer, by die venster uitgegooi. Dit is waarom die Duitser aan die United fans verskoning vra vir hul “aaklige vertoning. “Ongelukkig ís dit die geval — van die eerste minuut tot die laaste. “Ons was tweede beste in alles. Ons kan net verskoning vra aan ons fans, want dit was ’n aaklige vertoning. Ons het hulle (Brighton) te veel tyd en ruimte gegee. “Ons kon hulle nie keer om deur ons te speel nie. Die game-plan was om só kompak moontlik te wees en dan druk toe te pas.” United se faithfull fans het hulle frustrasie ná die vierde doel bekend gemaak deur te skree aan die spelers dat hulle “nie goed genoeg is om  die United trui te dra nie”. Genoeg En die kaptein op die dag Bruno Fernandes, stem saam. “Wat ons, en ekself gedoen het, is nie goed genoeg vir ’n Manchester United-trui nie,” het die Portugees bygevoeg.