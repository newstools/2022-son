MONTAGU se “entrepreneur” Roscoe Pekeur is só desperaat om ’n boks-loopbaan vir hom te bou dat hy ’n afspraak gemaak het met Howard Goldberg, president van die World Boxing Federation (WBF). Hoewel Goldberg, ’n prokureur, in die Kaap gevestig is, bring hy deesdae baie tyd in Europa deur. In ’n boodskap sê die WBF hy is altyd geïnteresseerd in mense met sterk idees en ’n passie vir die sport. “Die WBF-president is meer as gewillig om Pekeur te ontmoet en na sy idees te luister. “Goldberg sal die volgende paar weke in die Filip­pyne en Europa deurbring met ’n uiters besige program in Junie en Julie. Kennis “Goldberg is egter op Saterdag 18 Junie of 16 Julie beskikbaar,” lui die WBF se boodskap. Pekeur sê hy wil graag sy kennis van amateur- en professionele boks verbreed en daarom wil hy elke moontlike geleentheid aangryp om in die sport te groei. Pekeur het intussen ook: Min het Pekeur geweet dat sy toernooi op 30 April in Montagu ’n sprokieswêreld vir hom sou oopmaak. Wat is volgende? Burgemeester van Montagu?