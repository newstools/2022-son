LEDE van Manenberg se misdaadvoorkomingseenheid het 'n 41-jarige vrou weens besit van 'n vuurwapen gearresteer. 'n Woordvoerder van die polisie, sers. Wesley Twigg, sê lede van die eenheid het inligting opgevolg en Maandagmiddag omstrreeks 16:45 na Johanna Court in Manenberg gegaan. "Die perseel is deursoek en hulle het op 'n 9 mm-pistool en koeëls afgekom. "Sy sal in die Athlonehof verskyn." Twigg sê in 'n ander voorval Maandagaand in Athlone het lede van Maitland Flying Squad 2 verdagtes van 23 en 25 weens besit van 'n ongeliseensieerde vuurwapen en koeëls gearresteer. "Lede was besig met patrollie toe hulle 'n verdagte voertuig gestop en deursoek het. "Hulle het 'n 9 mm-pistool en koeëls gekry. Hulle verskyn Donderdag in die Athlone-landdroshof." 