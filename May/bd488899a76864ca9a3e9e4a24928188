REGTER Mandisa Maya het haar benoeming aanvaar as die land se volgende adjunkhoofregter. Sy was die heel eerste vroulike president van die appèlhof in Bloemfontein. Die Judicial Service Commission (JSC) het gesê Maya het die benoeming aaanvaar as volgende adjunkhoofregter. Hoofregter Raymond Zondo het verlede maand 'n brief van pres. Cyril Ramaphosa ontvang waarin die president sê hy oorweeg Maya as adjunkhoofregter en wil met die JSC praat of sy reg is vir die pos. "Regter Maya het die benoeming aanvaar. Sy het op 3 Mei die JSC se vraelys voltooi en die gewone dokumente ingegee wat benodig word vir die pos," het die JSC gesê. - News24 