SPEURDERS van die Wes-Kaap soek die publiek se hulp om Yanga Endrey Nyalara (30) op te spoor. Hy staan ook bekend as Bara. Nyalara word gesoek vir verskeie ernstige en gewelddadige misdade wat in Khayelitsha wat so ver terug as 2016 gepleeg is. Lasbriewe is uitgereik vir sy arrestasie en mense met inliting kan brig. Makhaya Mkabile (082 222 6744), kol. Leon Hanana (082 522 2281), lt.kol. Bonginkosi Libala (082 411 2042) en lt.kol. Victor Norman Galant (082 469 1539) bel. Volgens 'n woordvoerder van die polisie, kapt. FC van Wyk, kan die persoon in die Oos-Kaap wees, of selfs in ander dele van die land. "Nyalara se misdaadspoor strek terug na 2016 in Kaapstad toe hy betrokke was in sakeroof, en hy word ook gesoek vir klagte van moord, poging tot moord, aanranding, besit van 'n ongelisensieerde vuurwapen en ammunisie. "Dit strek terug na 2018 en 2022 in Khayelitsha. Hy word ook gesoek vir 'n cash-in-transit roof wat in 2018 in Libode in die Oos-Kaap gepleeg is." 'n Bedrag van R50 000 word uitgeloof aan die persoon wat inligting bring wat tot Nyalara se arrestasie en skuldigbevinding lei. Inligting sal vertroulik hanteer word.