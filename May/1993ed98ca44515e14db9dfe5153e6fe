EEN van die mense, wat aangekla word vir moord op Hillary Gardee (28), het 'n geskiedenis van geweld. Sy familie moes selfs 'n beskermingsbevel teen hom kry. 'n Woordvoerder van die Mkhatshwa-familie, Siya Nkosi, sê tradisionele leiers het vroeër probeer om ingrypings te doen, maar sonder sukses. Nkosi sê hulle is steeds geskok oor sy arrestasie. Sipho Mkhatshwa (39), Philemon Lukhele (47) en Albert Gama (52) is weens die moord op Gardee gearresteer. Sy is die dogter van die voormalige EFF sekretaris-generaal, Godrich Gardee. Mkhatshwa was aangeneem deur Victoria Mkhatshwa, suster van die struggle veteraan en voormalige burgemeester van Tshwane, Smangaliso Mkhatshwa. Al drie die mans het Maandag in die Mbombela-landdroshof verskyn op klagte van sameswering tot poging tot moord, ontvoering, verkragting, moord, hijacking en regsverdydeling. Die saak is tot 9 Junie uitgestel. - News24