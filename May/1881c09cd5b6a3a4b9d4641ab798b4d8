DIE ma van die vermiste baba Kai-Isha Meniers het vyf dae ná haar verdwyning haar moederhart oopgemaak. Op Son se besoek Donderdag aan Francis Meniers het sy in trane uitgebars en was sy uiters emosioneel. Francis, ’n moeder van sewe kinders, vertel dis veral wanneer sy haar baba se klere sien dat haar moederhart ween oor haar laas­geborene. Stilsit Kai-Isha is Saterdagmiddag buite Shoprite in Bishop Lavis ontvoer deur ’n vrou wat voorgegee het dat sy die ma wou help. Volgens Francis het sy ná die afgelope vyf dae wat haar baba vermis is, nou eers begin stilsit en besin oor die tragedie wat haar gesin eintlik getref het. Sy vertel: “Ek probeer sterk bly vir my kinders. Ek wil nie hê hulle moet sien hoe ek huil nie. Ek wil daar wees vir hulle.