DIE ontvoering van die twee maande oue baba Kai-Isha Meniers het die gemeenskap van Bishop Lavis op hol en dis waarom hulle Woensdagmiddag ’n onbekende vrou in die gemeenskap begin bykom het. Dié inwoners was onder die indruk die vrou, wat deur die strate geskarrel het, beplan het om hul kinders te steel oor sy glo die kinders dopgehou het. Son verneem die vrou het kos gevra by verskillende huise in die area. Baba Kai-Isha is meer as twee weke gelede buite Shoprite in Bishop Lavis ontvoer deur ’n vermoedelik swanger vrou wat haarself as ’n weldoener voorgehou het. In ’n video wat viral gegaan het op sosiale media kan gesien word hoe die vrou op die grond sit terwyl sy omring word deur ’n sekuriteitsbeamptes en ’n angstige skare. Op die video lyk dit ook asof die sekuriteitsbeamptes van die SJC-sekuriteitsmaatskappy die vrou op die toneel arresteer. 