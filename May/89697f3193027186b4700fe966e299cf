RADIO Eersterivier het onlangs sy tweede verjaardag gevier. Om die gemeenskap te bedank vir hul ondersteuning het die stasie regstreeks vanaf die City Centre Mall in Eersterivier uitgesaai. Volgens Henry Prens van Radio Eersterivier het die visie van twee jaar gelede gegroei en vandag pluk hulle die vrugte van hul harde werk. “Die platform is geskep om plaaslike talent, veral die jeug, ’n platform te gee om ander hoop te gee.” Die radiostasie is dankbaar teenoor sy getroue luisteraars vir hul gereelde inskakeling en ondersteuning. Prens sê hulle sien uit na die volgende jaar en beoog om selfs groter te gaan. Radio Eersterivier is nou ook in jou app store beskikbaar.