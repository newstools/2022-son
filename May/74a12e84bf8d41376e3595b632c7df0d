Bheki Cele, die minister van polisie, het Khayelitsha Dinsdag besoek waar ses mense Sondag afgemaai is. Die Wes-Kaapse polisiekommissaris, lt.genl. Thembisile Patekile en die Wes-Kaapse minister van gemeenskapsveiligheid, Reagan Allen, was ook op die toneel. Dis die derde massa-skietery in Khayelitsha sedert Maart. Inwoners van die Taiwan-informele nedersetting in Site C wil hê iets moet gedoen word aan die misdaad in die buurt. "Ek is vandag baie kwaad, minister. Miskien moet ons die hele wetlike cluster hier kry, want ons kan nie so aangaan nie," het 'n inwoner laat hoor. Cele het saamgestem dat 'n geïntegreede benadering nodig is. "Ons moet op die cluster benadering werk in plaas van dat net die polisie hierheen kom. Ons moet die stad ook insluit. "Drie voorvalle het al hier plaasgevind en dit is steeds nie 'n prioriteit nie "Hoekom is Khayelitsha nie 'n prioriteit in terme van om kameras te installeer nie?" Patekile het gesê hulle maak vordering met die uitkenning van die meeste van die slagoffers. - Eyewitness News 