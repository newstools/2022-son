JUAN Roux se Suid-Afrikaanse swaargewig-boks­titel kom in September terug Kaap toe. Dít is die waarskuwing van sy afrigter, Savva Savvas, nadat Roux op 26 Maart by Emperors Palace onverwags sy titel aan Josh Pretorius van Richardbaai afgestaan het. Pretorius het dié geveg oor 12 rondes maklik met punte gewen. Savvas sê Roux het ’n lang ruskans geneem en is nou weer volstoom aan die gang. “Die nederlaag was vir hom ’n enorme teleurstelling en hy het lank geneem om dit te verwerk. Promotor “Juan was moeg, want sy geveg teen Pretorius was sy vyfde in ’n jaar. “Ons het ook reeds die rematch met die promotor Rodney Berman bespreek.” Savvas sê hulle beplan ’n opwarmingsgeveg vir Roux vir einde Julie voordat Pretorius waarskynlik sy titel sal moet verdedig. Pretorius se titel is juis op 11 Junie die eerste keer op die spel wanneer hy teen Chris Thompson deur die toue klim. Pretorius het tot dusver nege van sy 14 gevegte gewen, terwyl Thompson in 11 van sy 14 gevegte aan die wenkant was.