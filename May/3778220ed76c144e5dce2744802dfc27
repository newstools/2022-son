BRITNEY Spears en haar verloofde Sam Asghari het aangekondig dat hulle hul “wonderbaba” verloor het. Die paartjie het Saterdag ’n gesamentlike verklaring op Instagram geplaas wat bevestig dat hulle hul eersteling verloor het net ’n maand nadat hulle aangekondig het dat hulle verwag. “Dit is met ons diepste hartseer wat ons moet aankondig dat ons vroeg in die swangerskap ons wonderbaba verloor het,” lui die verklaring. “Dit is ’n verwoestende tyd vir enige ouer.” Hulle het bygevoeg dat hulle sal aanhou probeer om hul gesin uit te brei en steun op mekaar vir ondersteuning. “Ons is dankbaar vir al julle ondersteuning,” het Britney en Sam afgesluit. “Ons vra vriendelik vir privaatheid tydens hierdie moeilike oomblik.” Die sangeres is reeds die mammie van twee seuns, Sean Preston (16) en Jayden James (15), wat sy met haar eksman Kevin Federline deel. 