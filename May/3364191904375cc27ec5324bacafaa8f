DAAR is tans geen einde in sig wat die aanvalle op Intercape-busse betref nie. Dié langafstand busdiens sê nóg drie van die busse is die afgelope naweek aangeval. Son het laas week berig oor Intercape wat sê sy busse is landwyd minstens 150 keer in 13 maande deur kriminele elemente in die taxibedryf aangeval. Daar is tot op hede sowat 60 sake by verskeie polisiestasies regoor die land aangemeld. ’n Bus-driver, die 35-jarige Bangikhaya Machana, wat laas Maandag (25 April) drie keer raakgeskiet is toe hy die Intercape-depot verlaat het, is Donderdag in die hospitaal dood. Dié aanvalle het gekom nadat die busmaatskappy ’n beroep op pres. Cyril Ramaphosa gedoen het om in te gryp om die “gewelddadige veldtog” stop te sit. Verskillende Intercape se CEO, Johann Ferreira, sê: “Ons kon nie langer oor die afpersing en geweld gemik op Intercape en die langafstand-busbedryf in die land stilbly nie.” Volgens hom is daar die laaste paar dae ’n toename in aanvalle op die maatskappy se busse. In die jongste aanvalle is drie busse, wat vanaf die Oos-Kaap na Gauteng onderweg was, geteiken. Daar is op al drie busse, wat verskillende tye en verskillende roetes gehad het, geskiet en in een van die voorvalle is ’n passasier raakgeskiet. Ferreira sê verder: “Hierdie gunmen en moordenaars van ons werknemer in Kaapstad (Machana) is steeds op vrye voet en dink nog steeds niks daarvan om op onskuldige mense te skiet nie. “Hoe moet ons as gelisensieerde operateurs werk as daar kriminele elemente is wat ons teiken? “Hierdie is anargie en tensy dit stopgesit word, is ons land op pad na selfvernietiging. “Vandag is dit die langafstand-busbedryf, die myn- en konstruksiebedrywe, môre kan dit ander sektore van die ekonomie wees wat bloot nie kan bekostig om meer jobs te verloor nie.” Ferreira verwys na dié gewelddadige aanvalle wat skietvoorvalle, brandstigtings en voorvalle van die klipgooiery insluit, as “besigheidskaping”. Hy doen verder beroep vir support van die breër sakesektor, die arbeidsbeweging en die samelewing. “Wie sal in sy regte mind wil belê in ’n ekonomie wat gyselaar gehou word deur kriminele elemente? “Kriminele elemente wat eiemagtig te werk gaan met absolute straffeloosheid,” vvaar hy uit.