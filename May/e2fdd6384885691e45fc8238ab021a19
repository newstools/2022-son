COPS in die Vrystaat soek inligting wat hulle op die spoor van 'n 17-jarige seun se moordenaars kan plaas. Teboho Malakoane se liggaam is Sondag in die vroeë ogggendure langs 'n skool in Letsha-Lemaduke Village gevind. Hy het koeël- en pangawonde aan die voorkop gehad. AO Mmako Mophiring, 'n polisiewoordvoerder, se die motief agter die moord is nog onbekend. Intussen ondersoek die polisie 'n saak van moord. Hulle vra dat enigeen met inligting die misdaadlyn by 08600 10111 bel.