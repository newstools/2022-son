Mara en Bernard verloor hul tienerseun, Dylan, en daarmee saam hul idee van familie, van 'ons'. Hulle rou op verskillende maniere en sukkel om mekaar te ondersteun. Daar is baie vrae, maar geen antwoorde nie. Verwyte, woede, beskuldigings en toe deure kenmerk hul smart tydens die eerste Kersfees sonder Dylan. 'n Aangrypende storie oor mense wat hulleself en mekaar in die donkerte van rou verloor - en weer moet vind, met Brendon Daniels en Tinarie van Wyk Loots. Teks en regie deur Philip Rademeyer, met Andi Colombo as verhoogbestuur en Kunste Onbeperk as vervaardiger.