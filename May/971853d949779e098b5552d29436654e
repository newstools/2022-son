Die eerste keer wat Jeremy Sias Meghan Cremer se lyk in haar kar gesien het, is toe hy ontslae wou raak van die kar nadat hy dit vir 'n joy ride geneem het. Sias staan tereg vir die moord op Meghan wat op 3 Augustus 2019 vermis geraak het en wie se lyk later in 'n bos nie ver van waar sy woon, gevind is. Sias se weergawe is dat hy die kar, 'n wit Toyota Auris, net buite die plaas waar Meghan gewoon het gekry het, maar nie geweet dit is haar kar nie. Sy weergawe is dat hy die kar se sleutels gesien het, in geklim en dit rond gery het. Hy het toe by vriende gaan kuier met die kar. Sias en die vriende het toe by 'n shebeen opgeÃ«indig waar hulle gedrink het voordat hulle na Wynberg vertrek het en in 'n padblokkade gestop is. Daarna het hulle weer terug gery na die shebeen nie ver van die plaas af nie. Om 02:00 het hy besluit hy wou ontslae raak van die kar en voordat hy die kar weggery het, het hy in die boot gekyk en so Meghan se lyk ontdek. Lees meer in Son Koerant. 