GERALD Don, voorsitter van Safa Wes-Kaap, het gister bevestig dat sokker-fans wel Sondag se Tweede Liga- final tussen FN Rangers en Zizwe United kan bywoon. Die stryd om die streekwenner vir Wes-Kaap te bepaal, word Sondag op Hanover Park se Downberg-sportveld beslis. “Natuurlik sal fans protokol moet volg deur hul Covid-19-bewyse te toon as hulle toegang wil hê,” het Donn aangedui. Die besluit om die final na die ghetto te neem, is ook met gemengde geveoelens begroet. Dit is omdat die sportterrein ’n astroturf het, wat volgens Rangers se kamp in Zizwe se guns kan tel. “En speel ons dit op ’n grasveld, is dit weer in hul (Rangers se) guns,” het Donn bygevoeg. “Dalk moet ons dit na ’n gravel-veld op die Wes-kus vat vir regverdigheid,” aldus Donn. Intussen het die Wes-Kaapse sokkerbaas ook lig gewerp op waarom die final oor een been gespeel word. “Ons moet ons wenspan in die provinsies ’n regverdige kans gee om voor te berei vir die play-offs. “As ’n provinsie het ons laat begin, wat beteken ons eindig laat. As dit twee legs is, het hulle ’n week of twee om voor te berei.”