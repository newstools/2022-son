TERWYL die Plate in Oudtshoorn gaan zieng, sal die vonke in Pacaltsdorp spat! Dít, in kort, is wat in môre se reeks wedstryde in die Suidwestelike Distrikte se Superliga opgelewer kan word. Crusaders speel deesdae met nuwe energie sedert hul coach, Ricardo Beukes, besluit het om aan te bly. Saders kom in Oudtshoorn teen Bridgton te staan. Bridgton lek nog sy wonde nadat Progress hom verlede week met 26-6 gewen het, maar geniet tuisvoordeel, en sal beslis met ’n hewige aanslag teen Saders kom. In Pacaltsdorp kan die derby-stryd tussen die onoorwonne Evergreens en Progress vir drama en trane sorg. Progress het ná ’n wankelrige begin nou hul ritme gevind en kan verras. OUDTSHOORN: Bridgton t Crusaders. PACALTSDORP-SPORTTERREIN: Evergreens t Progress. D’ALMEIDA-STADION: Barbarians t Jaguars. OUTENIQUA-PARK: George t Groot-Brakrivier. HEIDELBERG-SPORTTERREIN: Heidelberg t Blanco. SEDGEFIELD-SPORTTERREIN:Eagle Stars t Maori’s.