DIE pragtige Oos-Kaap gaan vanjaar gasheer speel vir Survivor South Africa. Die neënde reeks van die gewilde program – getiteld Survivor South Africa: Return of the Outcasts – gaan die vlamme van 20 gewese outcasts aan die Oos-Kaapse kus laat knetter. Leroux Botha, uitvoerende en kreatiewe vervaardiger van dié show, het aan Channel24 gesê die ligging speel ’n integrale rol in die spel. “Die Sonskynkus is die ideale omgewing vir hierdie gewaagde en anderste seisoen.” Verander Shireez Latief, die senior bemarkings- en publisiteitsbestuurder, verduidelik: “Ons het in die vorige reeks gesien dat die Wildekus sy naam gestand gedoen het en baie unieke uitdagings gebied het. “Die Sonskynkus doen sy naam die meeste van die jaar gestand, maar het ook ’n onstuimige en broeiende kant, wat die spel netso kan laat verander.” Latief sê hierdie reeks gaan erg competative wees, want hierdie keer ken die outcasts mekaar. “Alle bets is af, en dit sal ’n wrede wedstryd wees.”