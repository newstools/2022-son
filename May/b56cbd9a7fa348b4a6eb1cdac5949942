AS JOU oom die bekroonde Suid-Afrikaanse komediant en aanbieder Trevor Noah is, dan is alles seker moontlik, nè? Kyk maar nou net die aanbieder Anele Mdoda, een van Trevor se besties, se sesjarige seuntjie, Alakhe, wat dié naweek heel voor by die Miami Grand Prix was. Alakhe het mense soos die Nigeriese ster Burna Boy en Formule Een-jaer Daniel Ricciardo ontmoet en het onlangs ’n foto-opname saam met hul familievriend Trevor Noah in New York geplaas. Om sy beste Formule Een-drome uit te leef, het Alakhe die eerste Miami Grand Prix ooit bygewoon en Anele het haar seun se avonture gedeel, aangesien dié twee groot aanhangers van die sport is. Anele en Alakhe het oor die naweek sitplekke in die voorste ry gehad tydens dié motorbyeenkoms en die 947-aanbieder het verskeie video’s en foto’s gedeel. Een van die foto’s het gewys hoe ’n F1-videojoernalis ’n video van Alakhe maak. Soektog Anele is tans op haar “twee maande fact finding soektog” waarin sy nuwe en opkomende uitsaai- en vermaak-trends ondersoek, insluitend “wêreldwye beste praktyke”. Jinne, ek wens ek was Alakhe wat Miami en New York saam met sy mammie en famous oom kan rooi verf.