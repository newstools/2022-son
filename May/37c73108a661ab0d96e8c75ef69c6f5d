DIE Maties sal Saterdag in ’n Superliga A-kragmeting met Kuilsrivier weer op die wenpad wil kom. Dis nadat hulle laas week teen die verwagting in deur UniMil met 19-24 geklop is. Kuilsrivier het tot dusver twee van sy drie games gewen en is tans in die sesde plek op die log. Hulle gaan beslis sake so moeilik moontlik vir die besoekers van Stellenbosch wil maak. Hamiltons speel gasheer vir Villager in Groenpunt. Suid-Afrika se oudste rugbyklub behoort maklik met die besoekers van Brookside af te reken. Villager, wat met ’n ryk geskiedenis spog, beleef tans ’n moeilike seisoen. Die Brooksiders het tot dusver groot slae in al drie sy games vanjaar gekry. Die Ikeys gaan heelpad Mamre toe reis waar hulle teen Hamlets te staan kom. Pronk Hamlets soek nog hulle eerste oorwinning terwyl die manne van die Universiteit van Kaapstad met vier agtereenvolgende oorwinnings in die tweede plek op die log pronk. Op Floridapark in Ravens-mead speel Tygerberg gasheer vir Paarl. Die Paarliete was nog nie vanjaar aan die wenkant nie en gaan dit beslis moeilik vind om die Tiere op hul tuisveld te troef. Op die Phillip Herbstein-rugbyveld in Constantia kan die vonke behoorlik spat. Dis nou wanneer die tuisspan kragte met Durb-Bell meet. Albei spanne het nog nie vanjaar verloor nie. ’n Watertand-stryd is op die spyskaart. UWK gaan dit moeilik vind om UniMil terug aarde toe te bring ná die span se sege laas week oor Maties. Udubs beskik nie oor die voordeel om op hul tuisveld by die Universiteit van Wes-Kaapland te kan speel nie. Weens UWK se Covid-19-protokolle word besoekende spanne nie toegelaat nie.  Super A: Kuisrivier t Maties; Hamiltons t Villager; Hamlets t Ikeys; Tygerberg t Paarl; Valsbaai t Durb-Bell; UWK t UniMil. Super
 B: Belhar t Langa; Bellville t Goodwood; Busy Bees t Franschhoek; 
Scottsdene t St. George’s, Hands & Heart t All Saints. Super 
C: Pniël Villager t Raithby Universal, Macassar t Kylemore; Morning Star
 t CPUT; Strand t Eersterivier; Albions t Blue Stars; Elsises River t 
Blue Jets. Noordelike Liga: Coronations t Blakes; Delft t Whistling Wheels; Evergreens t Windmeul; Sir Lowrians t Young Wesleys. Suidelike Liga: Retreat t Noordelikes; Atlantis t Lagunya; Peninsula t Rocklands. City Liga: Zebras t Masiphumelele.