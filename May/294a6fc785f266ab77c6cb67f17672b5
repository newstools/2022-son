WEST Ham United het amper die rol van kingmaker vertolk in Sondag se dramatiese gelykop stryd teen Manchester City. Die Hammers en Cityzens het met 2-2 gelykop gespeel in albei spanne se voorlaaste game in die Engelse Premierliga. City spog danksy die draw nou met ’n voorsprong van vier punte op Liverpool in die wedloop om die titel. Die Reds speel môre teen Southampton in hulle voorlaaste game en ’n wen kan hulle weer een punt agter City plaas. West Ham se spelers sal egter hulself skop nadat hulle ’n rustyd-voorsprong van 2-0 in die water gegooi het. Dis nadat hulle so mooi gedoen het deur diep te verdedig en City hard te slaan op die counterattack. Kopskoot Jared Bowen het albei West Ham se doele behaal. In die tweede helfte was die geluk aan City se kant toe Jack Grealish se deflected poging die agterkant van die net getref het. Geluk was weer aan City se kant toe die Hammers se Vladimir Coufal vanaf ’n Riyad Mahrez-vryskop die bal in sy eie doelhok gestoot het met ’n kopskoot. City kon die wedstryd kort voor die einde gewen het, toe ken die VAR ’n strafdoel toe. Die besoekers se geluk het egter uitgeloop toe Mahrez se poging deur Lukasz Fabianski gekeer is.