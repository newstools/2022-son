INWONERS van die Wes-Kaap het 200 000 vyfliter-bottels water aan vloedgeteisterde KwaZulu-Natal geskenk. Dit kom neer op een miljoen liter water. Inwoners van so ver as Knysna het hul waterskenkings by die Cape Town International Conference Centre (CTICC) afgelewer. Die laaste vragmotor uit ‘n vloot van agt het Saterdag die CTICC met duisende bottels water verlaat. Ali Sablay, ‘n woordvoerder van die Gift of the Givers-stigting wat die rit gekoördineer, het aan News24 gesê: “Dit was ‘n fenomenale reaksie van mense in die Wes-Kaap, wat in getalle uitgekom het om bottels water te bring na die CTICC die afgelope paar dae. Ons het die deure gesluit vir collections. “Sommige mense met wie ons persoonlik gepraat het, het vir ons vertel van die aangrypende verbintenis wat hulle met KZN het, wat hulle aangespoor het om hul rol te speel om te help.” Sablay sê sodra die vragmotors veilig in die provinsie aankom, sal die spanne help om die bottels water onmiddellik na verskillende gebiede te versprei. – www.news24.com