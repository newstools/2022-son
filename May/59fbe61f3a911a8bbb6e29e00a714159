ORAL op die Kaapse Vlakte word daar geskiet. Dis asof dinge net totaal en al handuit ruk. Dieskietery in Hanover Park het gisteroggend weer uitgebreek net toe die nuwe week afgeskop het. Dit het die lewe van ’n man geëis. Cheslian Roman (30), is gisteroggend in Lynston-laan koelbloedig doodgeskiet. Die voorval het omstreeks 07:20 plaasgevind en hy is op die toneel dood. Volgens kapt FC van Wyk, ’n polisiewoordvoerder, moet daar nog vasgestel word of die motief vir die moord bendeverwant is. Volgens inwoners is daar Sondagoggend ook iemand voor die kliniek raakgeskiet. Einde Hanover Park het die afgelope tyd erg onder bendeskietery deurgeloop en verskeie onskuldige mense is al doodgeskiet. Son het ook regdeur verlede week berig oor die skietery wat net nie einde kry nie. Die skietery is na verneem word tussen die Ghetto’s en die Park Kids. Volgens kapt. Lance Goliath, ’n polisiewoordvoerder, het die polisie sigbaarheid in die betrokke area verskerp en daar word ook nou by verskeie van die hotspots gepatrolleer. Goliath sê: “Die polisie het Sondagoggend ’n 30-jarige verdagte vir die besit van onwettige ammunisie gearresteer. “Hulle het inligting vanuit die gemeenskap opgevolg en die verdagte is toe by ’n huis in Sundown Walk gearresteer. “Hulle het 48 skerp ammunisie in die verdagte se besit gekry.” Die verdagtes sal in die Athlone-landdroshof op klagte van onwettige besit van ammunisie verskyn. Niemand is nog vir die betrokke moord van gisteroggend gearresteer nie. ’n Moorddossier is aangelê.