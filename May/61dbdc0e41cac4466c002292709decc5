“EK SAL ál Suid-Afrika se amptelike tale leer as Trevor Noah my net ’n kans gee.” Dit is hoe sterk die aktrise, komediant en talk show host Sherri Shep­herd oor ons Goue Seun voel. Trevor is mos nou ’n single man nadat hy en sy Amerikaanse girlfriend, Minka Kelly, finaal uitgemaak het. Die tweetjies het sowat twee jaar gedate en Trevor het haar ook die onlangse somer huis toe gebring om saam met sy tjommies uit te hang. En nou soek die sexy Sherri, wat tans die aanbieder vir die Wendy Williams Show is, ons Goue Seun se bloed. Sy meen sy sal ’n goeie match vir die Suid-Afrikaanse komediant en aanbieder wees. “Trevor, jy is ’n talk show host, ek sal binnekort ’n talk show host wees en saam kan ons lekker komedie maak. “Ek weet nie of jy Minka al ooit na die Motherland geneem het nie. Maar ek sal gaan. “Ek weet jy is van Suid-Afrika en dat daar sowat 10 tale gepraat word. Ek sal elkeen van hulle aanleer net vir jou.” Sy het gegrap dat sy reg is om ons Goue Seun se R100 miljoen te blaas. “Daar is ’n black card met my naam op. Nee, julle, ek terg net. Ek soek nie sy geld nie. “Ek wil maar net lunch saam met hom en gesels. Dis al.”