DIE ma van die drie sibbe, wat saam in ’n ongeluk in Belhar dood is, is ongelukkig nadat hul berader, Damaris Kiewiets, persoonlike inligting met die media gedeel het. Volgens Anthea Links, die ma van Lillian, Esther en Matthew Links, het haar kinders nooit honger gely nie. Berading Kiewiets het aan Son gesê toe sy die mammie kort ná die ongeluk in die hospitaal berading gegee het, die ma aan haar gesê het haar kinders sal nou nooit weer honger kry nie. Maar Anthea ontken dat sy dit gesê het – hoewel sy teenoor Sonerken het sy het al na ’n groep op Facebook uitgereik wat mense met kospakkies en selfs geld help. Sleg Kiewiets het aan Songesê iemand het haar van die post ingelig wat Anthea kort voor haar kinders se dood gemaak het. Sy het egter sleg gevoel oor sy nie geweet het van die familie se omstandighede nie en sy sou hulle graag wou help, sê sy. Volgens Neville Links, Anthea se man, was daar wel tye waar hulle swaar getrek het, maar hul kinders het nooit saans honger gaan slaap nie. Hy sê daar was altyd familie wat hulle gehelp het. Intussen sê Kiewiets sy staan by wat sy gesê het.