MARION February beweer Santos het haar ’n streep getrek. En dít is waarom dié sokkerafrigter besluit het om self ’n streep te trek en haar sakke te pak. Volgens February het sy ’n raw deal gekry van Santos se eienaar, Goolam Allie. February, wat spog met ’n Caf A-lisensie, was vir ’n kort tydperk Santos se director of coaching en is die taak gegee om die klub se vroue-sokkerspan weer rigting te gee. Sy sou vir drie maande by Santos aangebly het voordat sy terug sou keer na die Overberg waar sy deur Safa gekontrakteer is as tegniese adviseur by sy Academy. February help met die ontwikkeling en groei van sokker in dié streek. Sy het vroeg in April by Santos aangesluit, maar kla nou dat sy nie deur Allie betaal is vir haar dienste nie. Volgens haar het sy ’n ooreenkoms met die klub en sy eienaar gehad. Sy het egter ná ses weke besluit om die handdoek in te gooi en terug te keer na die Overberg. “Hy (Allie) het beloftes gemaak en het dit nie nagekom nie,” verduidelik February. “Daar was ná ses weke nog geen kontrak nie en dit is toe ek besluit het om weg te stap. “Ek het niks betaling of vergoeding ontvang vir April-maand nie. “Ek weet nie wat hy gedink het nie. Aan die einde van Mei het hy weer nie betaal wat ons ooreengekom het nie. “Hy het my net helfte betaal van wat ons bespreek het. “Dit was vir my die final straw,” het sy bygevoeg. Volgens February is sy gewaarsku om nie met Allie te werk nie. “Ek het egter geglo dat mense verander en het hom toe die benefit of the doubt gegee. “Mnr Allie het iemand met die naam van Rajab gekry om my te bel om ’n meeting op te set,” het sy verder verduidelik. “Ek het geweier om met hom te vergader, want ek wou nie my respek teenoor hom verloor nie. “Ek het al die structures in plek gesit, het trials gehou en friendlies georganise. Ek het ook met al die afrigters workshops gehou. “Maar steeds was al my effort nie genoeg vir hom nie. Al wat ek wou hê is dat hy sy woord moes eer soos ons bespreek het. “Vir my is dit iets baie hartseer.” Allie het op sy beurt erken dat February die klub verlaat het. “Sy is mos betrokke by die Academy in die Overberg en het besluit om terug te keer daarheen,” het die Santos-baas verduidelik.