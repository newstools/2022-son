HAAI,Sonlanders! Shantell se vriendin Katinka is vasbeslote om uit te vind wat met haar gebeur het. Sy het haar vermoedens oor wie vir Shantell se verdwyning verantwoordelik is. Wanneer die ondersoekbeampte opdaag, is Katinka nie meer seker of sy betrokke wil raak nie. Wat as sy nes Shantell spoorloos verdwyn? Geniet nou hoofstuk 4 van GWEN KORDOM se verhaal “? Lewe ver van hier”. DEAN Cloete was al in baie gevaarlike situasies.Uit die meeste kon hy hom altyd uitwurm, maar die een waarin hy vanaand beland het, is nie een van daardie situasies nie. Op hierdie oomblik kan enige iets enige tyd skeefloop en dit hang alles van homself af. Of hy lank genoeg sy bek sal hou en maak soos die ouens sê? Om hom tëe te sit is nie ’n opsie nie. Dit weet hy onmiddellik uit die manier hoe die gorilla na hom gluur. “Go with Tiny to the room,”sê hy in ’n swaar aksent. “You wait there.” Dean staar stip in sy oë. As hy moet sterf, hoef hy nie as ’n lafaard te sterf nie. Hy moet darem wys waar hy vandaan kom en dat ysters nie in sy bloed smelt nie. Sy durf is groter as sy ego. “What are your plans with me?” “You go with Tiny. No questions. Just wait there.” “I will not give you a cent of my money if you do not tell me what is going to happen here!” ? Vae glimlag verskyn om die gorilla se mond. “We“ll see about that.” Dean word deur Tiny aan die arm na die kamer gestuur. Dieselfde kamer waar hy flussies rondgesnuffel het. Hy moet praat en die indruk skep dat hy nie bang is nie. Of weer vir Tiny aanval. Hy is egter nie seker of hy dit wel lewend uit hierdie huis sal maak nie. Miskien moet hy hom dom hou. “Did your boss go fetch a girl for me?” vra Dean gemaak onskuldig. Hy waag dit om na Tiny te kyk, maar dié kyk stip voor hom asof Dean nooit sy mond oopgemaak het nie. Tiny stamp hom die kamer in. Die volgende oomblik word die deur agter hom toegemaak en hy hoor duidelik hoe dit aan die ander kant gesluit word. Dean storm op die deur af. Hy pluk aan die handvatsel, maar die deur beweeg skaars. Dean swaai om en hol na die venster. Tot sy verbasing is daar staalplate voor die venster aangebring. Hierdie huis is deel van die bordeel, besef Dean met ’n skok. Dit help nie hy staan hier doodbenoud nie. Hy moet hier uit. Dan besef hy sy selfoon lê in sy motor. Daar is nie ’n manier hoe iemand hom nou kan help nie. Is dit die einde van die pad vir hom? Dean verstar toe hy naderende voetstappe vanuit die gang hoor. Hy staal hom vir wat kom. Die deur swaai oop. Dan staan Tiny daar met ? jong krulkop-meisiekind aan die arm. Hy stoot haar hardhandig die kamer in. “Here is your girl. Enjoy.” Voordat Dean kan beweeg, slaan die deur toe en knars die sleutel in die slot. Hy staar verdwaas na die meisie, wat vir hom soos ? zombie kyk. Sy het nader beweeg en steek albei hande na hom uit. “Wat is jou plesier, loverboy?” Dean systap verby haar. “Ek is nie daarvoor hier nie,” sê hy vies. Dan kry hy haar aan die arm beet. “Ek soek na ’n meisie. Omtrent jou portuur. Swart hare met sulke diep kuiltjies. Haar naam is Shantell. Is sy hier rond?” “Sê my eers waarvan jy hou.” Dean skud haar aan die skouers. “Hoor jy dan nie wat ek sê nie? Ek soek nie verdomde seks nie. “Ek is hier vir my niggie. Waar is sy? Het jy haar gesien? Praat!” sis Dean. Die meisiekind se oë rek. “Ek weet niks. Asseblief, laat my net toe om jou gelukkig te hou, anders word ek gestraf. “Op ’n erger manier as dit.” Dean plant haar op die bed neer. “Luister mooi na my. “Ek kan jou help om hier uit te kom, maar eers moet jy my help. “Deur my te sê hoeveel mense hier werk. Wat hulle hier doen en of Shantell hier of by die ander huis aangehou word.” “Jy sal nooit hier uitkom nie. Nog minder sal jy haar hier uitkry. Sy is op die lys wat landuit gestuur word.” Dean verbleek. “So, jy het haar gesien?” Die meisie knik. “Ja, sy is ? pragmens. Het haar lot aanvaar en is gehoorsaam. “Sy is dalk die enigste een wat nog nie ’n pak slae gekry het nie. “Sy is stil. Staar net voor haar uit. “Jy kan nie werklik sê wat in haar kop aangaan nie. “Gewoonlik word jy al die eerste aand ingebreek. Gang rape – om jou te wys wat gebeur as jy ontsnap. “Shantell is gelukkig. Madame J het om die een of ander rede ? liking in haar gevind. Niemand mag aan haar raak nie.” Dean se bene knak en hy neem langs die meisie plaas. “Wat is jou naam?” “Sheri” “Ek is Dean. Vertel my meer. Ek sal sorg dat jy en die res hier uitkom. Ek belowe. Maar eers wil ek weet hoe die sekuriteit werk.” “Jy is gek as jy dink die mense sal jou sommer net so laat gaan.Ek het gehoor hoe hulle oor jou praat.” “Wie?” “Tiny en die ander. Jy is op die CCTV footage opgetel van die oomblik dat jy jou voete voor die huis gesit het. “Hulle probeer uitfigure wie jy is en hoekom jy hier is. “Dis ook die hoofrede hoekom ek hier ingebring is.” Sy gee ? hoonlag en staan op. “Hoe naïef en dom van jou. Shantell was fine voordat jy hier aangekom het. “Nou gaan hulle nog vinniger van haar ontslae word. “Jy het so pas haar lot beseël.” “Asseblief, ek smeek jou. Moet dit nie doen nie,” smeek Dean. “Sy is haar ouers se enigste kind. Waar is jou hart?” “Ek is ook iemand se kind en het nie gevra om hier te wees nie,” snou sy hom toe. Dean staan stadig op. “Laat my toe om jou te help, Sheri.” “In die daglig lyk dinge altyd beter, het my ma gesê. Maar terwyl dit nag is, is daar geen hoop nie,” sê Sheri. Toe storm sy op die deur af en hamer hard daarteen terwyl haar gille deur die huis weergalm. Dean staar magteloos na die histeriese meisie totdat hy voel hoe die paniek in hom styg. Die aand verloop glad nie soos wat hy hom dit voorgestel het nie. Dit lyk asof dinge vir hom in hierdie kamer gaan eindig. Dalk sou dit nie so erg gewees het as hy ’n vuurwapen by hom gehad het nie. Uit Sheri se vrees word sy vermoedens bevestig. Die mans in hierdie huis speel nie. Hy het al talle noue ontkomings in sy lewe gehad. Eers in die weermag en nou in sy werk in privaat sekuriteit. Hoekom was hy dan tog so on­nosel om dié ding op sy eie te wou doen? Watter lot wag vir hom aan die ander kant van hierdie deur?