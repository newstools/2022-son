’n Vrou is Maandagaand tydens loadshedding in Delft doodgeskiet en nog een is gewond. Die voorval het in Delft se hoofstraat gebeur en ’n 31-jarige vrou is op die toneel dood. Nog ’n 18-jarige meisie is ook gewond tydens die skietvoorval en is tans in die hopitaal. Dit het omstreeks 18:50 gebeur en die ma van vier kinders is noodlottig gewond. Volgens Wesley Twigg, ’n polisiewoordvoerder, word die omstandighede rondom die voorval nog ondersoek en het die verdagtes van die toneel gevlug. Die polisie is tans besig om ’n moord en poging tot moordsaak te ondersoek. Niemand is nog gearresteer nie.