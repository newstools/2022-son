DIE minister van justisie, Ronald Lamola, het Suid-Afrikaners verseker die proses om die Gupta-broers terug in die land te kry is op track. Lamola het gepraat tydens die Ivoorkus se staatsbesoek aan Pretoria. Hy sê sy departement het 'n voorlopige lasbrief aan die owerhede by die United Arab Emirates ingedien waar die omstrede broers aangehou word. Hy sê ook aan SABC News die uitleweringsversoek is betyds ingedien. “Die uitleweringsverdrag lui die uitleweringsversoek moet binne 60 dae vanaf die dag van arrestasie ingedien word,” sê hy. Die nuus dat die Gupta’s deur Interpol gearresteer is het in Junie bekend geword. Die proses om hulle na Suid-Afrika uit te lewer sal na verwagting 'n ruk lank duur. 