DIE Elsies River Community Police Forum is platgeslaan nadat 'n winkeleienaar Dinsdagoggend in Clarke Estate, Elsiesrivier in die Wes-Kaap doodgeskiet is. Die 25-jarige Mohamed Hoosain is etlike kere in die gesig geskiet nadat hy die bekende Mahmood Shop in Clarke Estate oopgesluit het. "Dit is tragies en ons as lede van die gemeenskap kan kan dit nie aanvaar nie. Iemand wat belangrike lewensmiddele aan mense verskaf en vermoor word, is 'n krisis. "Die Elsies River Community Police Forum veroordeel die lafhartige daad omdat dit vroeg in die donker plaasgevind het toe daar loadshedding was." Die forum vra die gemeenskap in Clarke Estate om aan te sluit by strukture soos die CPF, NGW en straatkomitees om die polisie en law enforcement te help om vrede en veiligheid in die gemeenskap te bring. "Ons kan nie net toekyk hoe kriminele pyn na ons strate bring nie."