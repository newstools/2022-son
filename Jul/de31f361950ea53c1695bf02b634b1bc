DIE Westelike Provinsie en die Blue Bulls sal môre sake uitspook om die Cravenweek-kroon. Die Bulls het Donderdag op indrukwekkende wyse die Suidwestelike Distrikte met 34-15 geklop en sal die Streeptruie in die final op die hoofveld van Rondebosch Boys High in Kaapstad die stryd aansê. Dit is die derde keer agtereenvolgens dat die WP die final haal. Die jong Bulls het vanuit die staanspoor hul game plan ontbloot deur met hul voorspelers die jong Arende van die Suid-Kaap bloot voorlangs aan te vat en te oorrompel. Ofskoon die Arende hard probeer het, kon hulle net nie volhard om die swaar en sterker agttal van die Bulls te tem nie. John-Taylor Strydom het vroeg in die wedstryd die Arende met 3-0 laat voorloop toe die heelagter met sy tweede poging binne vier minute geslaag het. Afrond Maar toe volg die Bulls se dryfmaalbeweging na dryfmaalbeweging waarteen die Arende net nie ’n teenvoeter kon kry nie. Tog teen die einde het die Arende gewys hulle kan ewe goed dryfmaal toe die losvoorspeler Ramon Uys van ’n dryfmaalbeweging gaan afrond het. Maar teen daai tyd was die skrif reeds teen die muur vir die span van Jaco Janse van Rensburg (coach). Dit was veral die onderskep-drie kort voor rustyd (24-3) van die Bulls se senter Demitre Erasmus wat die killer blow was. Uitslae: Lions 30, Vrystaat 22; Pumas 48, Griffons 18; Limpopo Blue Bulls 24, Luiperds 17;