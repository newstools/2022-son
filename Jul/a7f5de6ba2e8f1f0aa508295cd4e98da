DIE WP-mans het hulle skitterend van hul taak gekwyt by die National Dart Champion­ships in Johannesburg. “Ons manne was absoluut briljant,” sê die plaaslike organiseerder, Lennie Thomas. Gauteng het die Wes-Kaap om die titel geklop op ’n beter gemiddelde. Warrick Scheffer het egter ’n bres vir die Wes-Kaap geslaan toe hy Shaun Hogan in ’n riller van ’n play-off verslaan het. Scheffer is vir sy uitstaande spel beloon toe hy vir die Protea-span gekies is wat volgende jaar aan die World Champs in Denemarke deelneem. Hy het SA vroeër as junior verteenwoordig, maar dis nou die eerste keer dat hy die senior Protea-span haal. Cameron Carolissen het ook die nasionale keurders aan sy deugde herinner toe hy die ope-titel gewen het. Die Kapenaar het David Nyembe met 6-4 geklop. Leslie Beukes het die geslote ope-titel ingepalm toe hy Desmond Botes van Nor­thern Suburbs uitoorlê het. Dit was egter nie die einde van die sukses nie. Die Peninsula Darts Association van Grassy Park het met Peter Bowers as bestuurder die inter-associa­tion Section 1-titel met 19-17 teen Mitchells Plain gewen.