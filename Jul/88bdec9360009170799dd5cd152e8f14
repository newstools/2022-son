COPS het beslis nie die afgelope naweek op hul hande gesit nie. In verskeie polisie optredes is groot sukses behaal om onwettige guns, ammunisie en drugs van die strate af te kry. Kapt. FC van Wyk, ’n polisiewoordvoerder, sê lede van die Maitland Flying Squad het Vrydag ’n deursoek-aksie in Delft geloods. “Hulle het opgemerk hoe ’n verdagte begin hardloop en iets weggooi. Hulle het die ou gevang asook ’n .38 rewolwer gevind. Die verdagte (34) is gearresteer en sal Maandag in die Blue Downs hof verskyn.” In nog ’n operasie in Nyanga Browns Farm, is ’n verdagte (37) betrap met ’n onwettige vuurwapen. Cops het ook Vrydag op ’n dagga-lab afgekom in Mfuleni. “’n Groot hoeveelheid dagga, 28 sakke vol dagga, is gekry. Die dagga wat daarin was, is gekompakteer wat ’n straatwaarde van R3000 beloop.” Lede van die Atlantis-polisie het ook ’n onwettige vuurwapen en ammunisie in Robinvale ontdek, maar moet nog arrestasies maak.