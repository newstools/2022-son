SPELERS in die huidige Springbok-groep wat dalk nie in die toetsreeks teen Wallis of die Rugby Championship speelkans gaan sien nie, hoef nie te worry oor hulle nie kans kry nie. Dit is Dinsdag bevestig dat Suid-Afrika se naasbestes voorlopig een game later in die jaar gaan speel. Die SA Select XV – bestaande uit spelers in die Springbokke se toergroep ná die Noordelike halfrond – gaan op 17 November teen die Bristol Bears in ‘n friendly speel. Volgens SA Rugby gaan daar egter meer games vir die SA Select XV, of dirt-trackers soos dié span gewoonlik bekendstaan, vasgemaak word. Die game teen Bristol Bears sal op ‘n Donderdag in Bristol se Ashton Gate Stadium plaasvind. Die Springbokspan kom dan twee dae later teen Italie te staan. Die Bokke gaan in totaal vier toetse op toer speel. Hulle kom eerste, op 5 November, teen Ierland in Dublin se Aviva Stadium te staan. Toetse teen Frankryk (12 November) en Engeland (26 November) word ook beslis. Daar word beplan om nog twee wedstryde vir die SA Select XV te reel. 