DIE Chris Hani Baragwanath Hospitaal sê hy gaan nie by politiekery ingetrek word oor load shedding, wanneer dit nodig is om te fokus op gesondheid nie. Die verklaring kom nadat dit bekend geword het dat die hospitaal tot dusver meer as R3 miljoen vir diesel betaal het vir noodgenerators. Die DA sê die hoë koste om die ligte aan te hou by die hospitaal is vreeslik. Die hospitaal het verlede jaar R2,6 mijloen vir diesel vir die generators betaal. Die hospitaal sê die styging van brandstof, power cuts en kabeldiefstal het bygedra tot die uitgawes en al die faktore is buite hulle beheer. 'n Woordvoerder van die hospitaal,  Nkosiyethu Mazibuko, sê die hospitaal is nie die enigste instansie wat deur hoe brandstofpryse en power cuts geraak word nie. Hy sê hulle kan nie hulle hoofmandaat om gesondheidsdienste afskeep nie. Die DA sê hospitale moet nie power cuts kry nie. Mazibuko sê die impak van blackouts moet die fokus wees van ander departemente. - Eyewitness News