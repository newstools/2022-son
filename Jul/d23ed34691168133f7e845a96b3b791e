INWONERS van Kalksteenfontein naby Bishop Lavis is op hul hoede nadat 'n 65-jarige vrou en 12-jarige meisie vermoor is. Locals was Saterdagmiddag nog besig om die man te soek. 'n Polisiewoordvoerder, AO Joseph Swartbooi, bevestig die voorval en sê die omstandighede rondom dié voorval word nog ondersoek. "Met die cops se aankoms op die toneel is die lyke van die twee persone gevind. Die slagoffers is op die toneel dood verklaar. "Die onbekende verdagte het van die toneel gevlug en nog geen arrestasies is gemaak nie." Son verneem die vermeende verdagte, wie se identiteit bekend is aan ons, is familie van die slagoffers. Die slagoffers se identiteit is ook bekend aan Son. Intussen word die publiek gevra dat enigeen met inligting oor die voorval om die Bishop Lavis polisiestasie te bel of Crime Stop-nommer by 0860010111. 