TYGERBERG gaan Saterdag alles in die stryd wil werp om Valsbaai op Florida Park ore aan te sit. Die besoekers van Constantia sal weer op die wenpad wil kom nadat Uni-Mil hulle laas week op hul tuisveld omgedop het. Die Tiere is tans sewende op die log met vier oorwinning van hul agt wedstryde tot dusver vanjaar. Daarteenoor is Valsbaai vierde op die log en was tot dusver net twee keer aan die verloorkant in nege games. Dit gaan egter nie so maklik wees om die Tiere in Ravensmead te klop nie. Hamiltons behoort te veel skietgoed vir Paarl te hê. Die manne van Faure Straat kon tot dusver net een van hul nege games vanjaar wen. Villager Brackenfell gaan gasheer speel vir sy buurspan, NTK van Parow, terwyl Hamlets en Villager sake in Mamre gaan uitspook. In Super League B behoort die pasaangeërs, Helderberg, dit tien uit tien te maak wanneer hulle teen Busy Bees te staan kom. Die Berge is die enigste onoorwonne span in die kompetisie, terwyl Busy Bees tot dusver net twee keer vanjaar aan die wenkant was. Belhar speel gasheer vir Primrose, terwyl All Saints al die pad Kraaifontein toe reis om Scottsdene Central aan te durf. KLUBRUGBY-FIXTURES Super A: Hamiltons t Paarl; Brackenfell t NTK; Hamlets t Villager; Tygerberg t Valsbaai; SK Walmers t Kuilsrivier Super B: St Georges t Young Peoples; Belhar t Primrose; Busy Bees t Helderberg; Scottsdene Central t All Saints; Collegians t Vineyards; Hands & Heart t Goodwood Super C: Kylemore t Eersteriver; Raithby Universal t Kraaifontein; Blue Stars United t Morning Stars; Strand United t Strand; Rangers t Macassar; Blue Jets t Pniel Villagers City League: Caledonian Roses t Polisie; Gardens t Silvertree; Masiphumelele t Hamediehs Southern League: Noordelikes t Titans Northern League: Young Wesleys t Windmeul; Manenberg Rangers t Stellenbosch Coronations; Excelsior t Sir Lowr ians.