MET nog ’n week van klipharde loadshedding wat ons voorland is, maak die Stad Kaapstad se operasionele ramp-sentrum hom gereed om met die uitdagings te deal. Die Stad sê in ’n verklaring hy het Maandag sy ramp-operasies-sentrum (DOC) geaktiveer in reaksie op Eskom se vroeëre aankondiging dat stage 6 load­shedding hierdie week voortduur. Die DOC word gekoördineer deur die City se Safety and Security Directorate, waarby verskeie rolspelers betrokke is, soos die 107 noodlyn en die Wes-Kaapse provinsiale rampbestuursentrum. JP Smith, maycolid vir Safety and Security, sê een van die DOC se hoof-fokusareas, is om kritiese gebiede te identifiseer wat risiko’s kan inhou vir gemeenskappe gedurende loadshedding. Monitor Hy sê nog ’n sleutelarea van die DOC is om CCTV-kameras fyn te monitor en besige paaie te monitor gedurende loadshedding. Smith sê verder dis belangrik dat Eskom ook by sy DOC verteenwoordig word, sodat hulle eerstehands in kennis gestel kan word van enige veranderinge in loadshedding-skedules. Hy het bygevoeg: “Verlede week se aktivering van die DOC was critical. Openbare veiligheid bly ons prioriteit. Ons doen ’n beroep op inwoners om enige voorvalle wat gevaar vir veral ons mees kwesbare groepe inhou, aan ons te rapporteer.” Die publiek word ook daaraan herinner om seker te maak dat hulle ten minste een device het tydens loadshedding wat vol gecharge is. Dít is belangrik, indien mense die Stad se noodnommer by 021 480 7700 (vanaf ’n selfoon) of 107 vanaf ’n landlyn wil bel. Smith sê hoewel hulle werksaamhede verlede week gedomineer is deur loadshedding, kon hulle steeds daarin slaag om 233 arrestasies te maak en 54 365 boetes uit te reik vir verkeers- en bylaw-oortredings. MET loadshedding wat soos ’n bosluis klou as ’n onwelkome vriend in 
die huis, kan mens se kos baie maklik sleg raak met die krag wat 
gedurige afslaan. Die Stad Kaapstad het ’n paar tips aan inwoners gegee om ten minste kos te kan spaar. Monitor Die Stad vermaan ook inwoners om hul kos fyn te monitor om vas te stel of dit af gaan om sodoende voedselvergifting te vermy. Hulle raai aan dat enige kos wat klaar ’n slegte reuk het weggegooi moet word. Met
 die weggooi proses moet die kos wat af is in koerant papier toegedraai 
word en indien jy kan, merk dit as ‘vrot’ om mense wat skarrel te kan 
waarsku. 