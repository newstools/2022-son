BUSI Lurayi se lewe is Dinsdag by ’n gedenkdiens vereer. Die 37-jarige akteur is op 10 Julie by haar woning dood. Die veelbekroonde How to Ruin Christmas-aktrise se lewe is tydens ’n gedenkdiens by The Market Theatre in Newtown, Johannesburg, gecelebrate. Akteurs wat saam met haar gewerk het, het bymekaar gekom om Busi Mokoena Lurayi se lewe en tye te gedenk. Holderstebolder Vier dae ná haar dood, is sy benoem vir ’n Safta in die kategorie beste aktrise in ’n TV-komedie. Julle sal die aktrise onthou as die skreeusnaakse karakter Tumi wat sommer holderstebolder in situasies spring in die gewilde plaaslike Netflix-reeks How to Ruin Christmas. Die nuus van haar skielike dood is in ’n persverklaring deur haar agentskap, Eye Media Artists, bevestig. Luidens dié verklaring het mediese personeel Busi Sondag by haar woning dood verklaar. Daar is nog geen besonderhede oor die aktrise se begrafnis nie. Sy laat haar dogter, Ayanda, agter.