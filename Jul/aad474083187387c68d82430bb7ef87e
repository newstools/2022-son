‘n Kerkman en sy gemeente het vandeesweek 5 000 mense gevoed om sy verjaarsdag te vier. Apostel Werner Links van The Love Church en die nie-winsgewende organisasie, TLC Love Foundation, het daagliks 1 000 mense se mae in verskillende areas gevul. Links, sy gemeente en lede van TLC het verlede Maandag in Delft afgeskop met die voedingspartytjie, waarna hul Dinsdag na Bellville Suid beweeg het. Woensdag was dit die beurt van Nooitgedacht, Ruyterwacht en Elsies Rivier beweeg. Donderdag was die mense van Retreat gevoed en die week is afgesluit in Fisantekraal. Links, wie die kerk in 2011 gestig het, sê dit is nie die eerste keer waar sy hy vir sy verjaarsdag uitreik na die minderbevoorregtes nie. “Op ‘n daaglikse basis sien ons hoe die basiese behoeftes in ons gemeenskappe toeneem, die werkloosheidsyfer neem toe en mense sukkel. “Ons strate is gevul met mense wat honger is, desperaat om ’n maaltyd in die hande te kry. “Ons het spesiaal gekies om hierdie projek gedurende die skoolvakansie te doen, aangesien kinders wat gewoonlik by die skool kos kry nou niks het om te eet nie. “Ons wil deel wees van die oplossing in ons gemeenskappe en wil voortgaan met dit aangesien die behoeftes van mense toeneem,” sê Links. 