JY KAN die naweek lekker opkrul oppie couch en jou verlustig aan trots Suid-Afrikaanse movies. Hier is ’n paar van die movies wat jy op DStv se streaming app, Showmax, kan kyk. Heel eerste op die lys is die roerende, dog snaakse movie Meet Melusi. Dit handel oor Aubrey wat uitvind wat dit beteken om ’n dêrra te wees toe hy ’n seuntjie ontmoet wat moontlik sy seun is. Dit gebeur alles nadat hy van omkopery beskuldig word. Die veelbekroonde Safta-wenner Mothusi Magano (Blood Psalms, The Lab, Emoyeni) vertolk die rol van Aubrey. Die res van die rolverdeling sluit in Linda Sebezo, Kenneth Nkosi, Nqobile “Nunu” Khumalo en Lungile Radebe. Dié movie, wat by die Durban International Film Festival as die beste Suid Afrikaanse film benoem is, vind plaas in ’n klein vissersgemeenskap buite Kaapstad. Die wenner van die Safta beste akteur-toekenning, Roberto Kyle (Lee-Roy in Arendsvlei), vertolk die rol van Gabriel, wat ’n liggaam en twee sakke waardevolle perlemoen ontdek. Sons of the Sea is die skrywer en regisseur, John Gutierrez, se debuut film. Hierdie skreeusnaakse romantiese komedie was die derde mees gewildste fliek by die Suid-Afrikaanse box-office in 2021. Die film volg die lewe van’n ongelukkige streaker wat ’n manier moet vind om sy siel eerder as sy agterkop te ontbloot in ’n poging om die hart van ’n enkelma te wen. Die rolverdeling sluit in Francois Jacobs, Christia Visser, Schalk Bezuidenhout asook Siv Ngesi. Die plaaslike movie is op die berghange van Houtbaai geskiet en van die mense uit die gemeenskap is die sterre hierin. Die enigste professionele akteurs in die movie is die viermalige Safta-wenner Tshamano Sebe. Hy vertolk die rol van Joseph Maben, en Khadija Heeger wat die rol sy vrou, Doreen, speel. Die movie vertel die storie van Joseph wat onverwags ’n groot som geld gekry het en nou is sy vrou, sy kinders, hul gades en sy kleinkinders in hul oorvol huis in die Hangberg-vissersgemeenskap bokant Houtbaai erg gulsig oor sy geld. Sy familie kom skielik saam en bely hul liefde in die hoop om die geld in die hande te kry, maar hy belowe om nie ’n sent van sy “swaarverdiende” kontant te deel nie.