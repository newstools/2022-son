GWEDE Mantashe, die minister van minerale bronne en energiesake, bevraagteken die skills van Eskom se CEO, André de Ruyter. Mantashe het aan die Mail & Guardian gesê Eskom benodig 'n "fixer" en De Ruyter is nie noodwendig daardie persoon met die regte skills nie. De Ruyter het 'n meestersgraad in besigheidsadministrasie van die Nyenrode Business University in Nederland, 'n BA graad in regte by die University of South Africa en Bachelor of Arts by die Universiteit van Pretoria. De Ruyter is nie 'n ingenieur nie en dit is Mantashe se punt. Mantashe sê as jy werk met "tegniese masjiene" moet jy "tegniese skills" hê. Die minister erken De Ruyter weet uit 'n teorotiese aspek wat gaan aan  by Eskom. Maar daar is 'n verskil as jy met Eskom se bedryfshoof, Jan Oberholzer praat wat 'n ingenieur is. "As jy na Eskom gaan en jy praat met die uitvoerende hoof op 'n teorotiese vlak, is dit goed. Maar as jy met die bedryfshoof (Oberholzer) praat, kan jy die verskil voel." Mantashe het ook 'n hou na na Eskom se raad gemik. Hulle het nie 'n rekenmeester of 'n ingenieur nie, wat na regte kan help met die skuldlas en die operasionele uitdagings. 