CAPE Town Spurs het nou twee veteraan-spelers in Clayton Daniels en Michael Morton aangeskaf in sy aanslag op promosie tot die Premiersokkerliga (PSL). Dit is duidelik dat Spurs besef het hy kan nie net op sy jong talent en akademie-spelers staatmaak nie. Spurs is laas seisoen ook erg expose toe hy moes veg om oorlewing in die sogenaamde graveyard-liga. Spurs se coach, Shaun Bartlett, is ook bewus daarvan dat GladAfrica se Eerste Liga-seisoen lank en uitdagend is. Hulle gaan al die ervaring benodig wat hy kan kry. Ander ervare spelers soos Toriq Losper en die kaptein, Bevan Fransman, sal nou van voor af moet lei om Spurs se aanslag op koers te hou. Daar sal beslis ook nou meer van Bartlett in sy tweede seisoen met die span verwag word. Geneem Bartlett behoort ook ’n beter idee te hê van wie sy soldate is met wie hy oorlog toe kan gaan nadat hy erg gesukkel het in sy debuut-seisoen by die klub. Dan word Bartlett ook met SuperSport United gelink. Dit moet ook in ag geneem word. Die 33-jarige Morton se handtekening het gevolg kort nadat Spurs Clayton Daniels na Ikamva teruggelok het. Daniels het ’n kontrak van ’n jaar geteken met die hoop om die span van Parow weer in die top-flight te kry. Die liga het ook ’n nuwe borg en staan nou bekend as die Motsepe Foundation Championship. Daar word ook gepleit dat meer van die Eerste Liga se wedstryde uitgesaai word. Dit is sodat deursigtigheid kan heers en korrupsie weens swak skeidsregters uitgeroei kan word.