EEN persoon is in die kruisvuur gewond nadat cops en transitorowers op mekaar geskiet het. Die polisie het 'n manhunt geloods nadat rowers Maandagaand die rooftog op die R500 naby Heidelberg in Gauteng uitgevoer het. 'n Groep mans in 'n silwer Mercedes-Benz, wit en silwer Ford Rangers en 'n rooi BMW het die geldwa aangeval nadat dit van Sky City Mall gery het. Kol. Athlenda Mathe, 'n polisiewoordvoerder, sÃª die verdagtes het die sekuriteitspersoneel uit die geldwa forseer en hulle van 'n R5-geweer en 9mm-pistool beroof. "Daarna is die geldwa oopgeblaas en hulle het met 'n onbekende bedrag geld gevlug. "Die Sedibeng Tactical Response Team het die rowers op die R59 gekry en 'n oor-en-weer skietery het plaasgevind. Geen polisielid is gewond nie, maar 'n burgerlike in 'n wit Ford Bantam is in die bolyf gewond en na 'n hospitaal geneem." - News24