DIE Arende van die Suidwestelike Distrikte het omtrent hul vlerke geklap nadat hulle die Vrystaat op skitterende wyse met 29-19 kafgedraf het in hul openingswedstryd by die o.18-Cravenweek. Die Arende se coach, Jaco Janse van Rensburg, kon nie sy vreugde inhou nie nadat sy troepe, wat in ’n stadium met 0-7 agter was, teruggeveg het om die wedstryd by Rondebosch Boys High te wen. Janse van Rensburg het ná die wedstryd gesê: “Kyk, om die span van die Vrystaat te klop en die wyse waarop ons dit gedoen het, staan as bewys van die talent en die vermoëns van die spelers. “Die sege is special as daar kennis geneem word dat die Vrystaatse span met Grey College-spelers gelaai is. “Gelukkig vir ons bestaan ons span uit twee skole wat gehelp het met die voorbereiding.” Woensdag se fixtures: 10:30: Boland t Oostelike Provinsie; 12:00: Valke t Griekwas; 13:30: Border t WP-XV ; 15:00: Westelike Provinsie t Sharks. Uitslae: Pumas 41, Limpopo Blue Bulls 14; Griffons 38, Luiperds 15; SWD 29, Vrystaat 19; Blue Bulls 38, Golden Lions 19.