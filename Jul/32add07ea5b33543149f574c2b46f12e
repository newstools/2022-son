DIE land se pendelaars kan diep in die knyp wees as taxi-verenigings en die ministerie van vervoer nie oplossings kan vind vir die hoë petrolpryse nie. Die United Taxi Association Front het gewaarsku 'n shutdown word nie uitgesluit nie. Pendelaars betaal nou R2 en meer op roetes ná die onlangse brandstofprysstygings. Intussen het die minister van vervoer, Fikile Mbalula, gevra om taxi-base te ontmoet en te kyk of hulle iets kan uitwerk. Lwazi Khoza, die minister se woordvoerder, sê die impak wat die hoë petrolpryse het op gewone burgers, kan nie onderskat word nie. "Ons sal met die leierskap van die taxibedryf praat oor hoe ons die petrolprys vir gewone mense kan verlig."