DIT lyk feitlik seker dat Tyson Fury op 3 September in Cardiff na die rofstoeikryt terugkeer – en dit kan die finale nekslag wees vir een laaste boksgeveg teen Anthony Joshua of Oleksandr Usyk. Volgens berigte oorsee is Fury reeds besig om met die WWE te onderhandel. Nadat Fury in April met Dillian Whyte klaargespeel en sy uittrede amptelik aangekondig het, het hy die begeerte uitgespreek om weer sy lyf rofstoeier te hou. Fury het reeds in 2019 sy eerste WWE-voorsmakie gehad toe hy teen die verwagting met Braun Strowman in Saudi-Arabië afgereken het. As Fury sy planne deurvoer sal hy op 3 September deel van die aksie wees in die Clash at the Castle in Cardiff se Principality Stadium. Dit sal ook die eerste keer sedert 1992 wees dat die WWE ’n show in die Verenigde Koninkryk aanbied. Fury en die WWE-ster Drew McIntyre het glo reeds maande gelede gerugte laat onstaan dat hulle mekaar dalk gaan pak – en dit lyk of dié kragmeting nou eintlik bewaarheid sal word.Volgens die Express het Fury onlangs op Instragram geskryf: “Let’s go @WWE. Feed me @dmcintyrewwe.” Stoei-fans sal juig om Fury in die kryt te verwelkom, maar boks-fans sal erg teleurgesteld wees as ’n moontlike geveg teen Joshua of Usyk finaal van die baan is. 