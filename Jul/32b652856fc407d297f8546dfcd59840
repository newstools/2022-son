DIE twee reuse van Suid-Kaapse klubrugby, Crusaders en Progress, is Saterdag in Parkdene in aksie. Die wedstryd in die tweede ronde van die Suidwestelike Distrikte se Superliga behoort vir sprankelende aksie te sorg. Alle aanduidinge is dat Ricardo Beukes, coach van Crusaders, sy spelers, wat vir die SWD-Arende se Curriebeker-veldtog gespeel het, sal inspan vir die belangrike stryd. Crusaders is tot dusver onoorwonne met 58 punte ná 12 wedstryde terwyl Progress die derde plek met 47 punte volstaan. Die slot Ian Alexander, wat een van die fondse van die Arende was, is ’n speler wat nie net in die lynstane raakvat nie. Hy kan ook met sy kragspel beïndruk. Die losvoorspeler, Freginald Africa, is ook terug. Darryl Coeries, coach van Progress, het ná ’n wankelrige begin van die seisoen daarin geslaag om die span ’n gedugte kombinasie te vorm en kan dalk verras deur die champions tot die einde te laat sweet. Dalk kom een van die grootste upsets van die seisoen - en kan Progress as oorwinnaars die “Beesplaas” - soos Parkdene genoem word – verlaat. Die fixtures is: OUDTSHOORN: Bridgton t Barbarians; PARKDENE: Crusaders t Progress Parkdene; HEIDELBERG-STADION: Heidelberg t George; HEIDEDAL: Maori’s t Groot-Brakrivier; BLANCO-SPORTTERREIN: Blanco v Jaguars; SEDGEFIELD: Eagle Stars t Evergreens