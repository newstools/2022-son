JOSÉ Cabral, glo die juniortalent in die Cape Winelands, kan tot groot voordeel van die nasionale strukture aangewend word. Cabral, ’n Brasiliaan wat al langer as 20 jaar in die land is, is Stellies se hoof van Community Outreach, waar hy ook help met die opleiding van coaches. “Die groot vraag wat gevra moet word, is: Waarom vaar rugby in die land so goed? “Dit is eintlik eenvoudig. Gaan kyk net na hulle strukture. Ná afloop van ’n nasionale toernooi word ’n nasionale skolespan gekies. “Hulle voer dit deur na die o. 20-span, wat daarna in ’n toernooi speel en so word hulle voorberei om vir die nasionale span te speel. “Ons moet begin om sulke strukture op nasionale vlak te begin implementeer en daarmee volhard, dan sal ons sukses bereik. Ons sal hulle elke jaar op toere na lande soos Italië en Engeland toe moet stuur om teen topspanne in ’n reeks te speel om hulle blootstelling te gee. “Dit is presies waarmee ons by Stellies besig is. Ons bou op jong talent van die streek.”