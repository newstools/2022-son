RONDEBOSCH Boys’ High School in die Kaap is van Maandag die gasheer vir vanjaar se Cravenweek. Die premier-toernooi vir seuns 0. 18 word reeds wêreldwyd as een van die gesogste toernooie vir rugby-talent beskou. Die event maak sy terugkeer ná twee jaar se afwesigheid weens die Covid-19-pandemie en die belangstelling is groot. Die Westelike Provinsie moet as die gunsteling beskou word om die spog-event te wen. Al wil die grootbase dit nie op rekord plaas nie, word die provinsie wat die hoofwedstryd aan die einde van die week wen, as die champion beskou. Met die nat weer wat voorspel word en van die WP-spelers wat die Rondebosch-toestande ken, behoort die Kapenaars hulle eerste wedstryd teen Grens te wen. Boland Dit is waarom die WP, wat twee spanne ingeskryf het, as die favourite beskou kan word. Die WP se Uitnodigingsvyftiental speel Maandag teen Boland. Maar terwyl die aandag op die klas van 2022 is, moet die vorige twee jaar se “lost generation” wat weens die Covid-pandemie nie blootstelling gekry het nie, nie vergeet word nie. Die vraag is wat van daardie talent geword het. Die Goue Leeus het Boland in die hoofwedstryd van die o. 13-toernooi in Krugersdorp geklop. Maandag se bepalings is: 10:00: Oostelike Provinsie t Griekwas; 11:30: Sharks t Valke; 13:00: Westelike Provinsie XV t Boland; Westelike Provinsie t Grens.