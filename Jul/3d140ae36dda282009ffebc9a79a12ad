DIT is verstaanbaar dat Rio Ferdinand, voormalige captain en defender van Manchester United, in sy skik is met die Red Devils se skitterende vertoning in Dinsdagaand se friendly in Bangkok teen Liverpool. Man United het dié stryd met 4-0 gewen. Dit is omdat daar nie juis ’n “friendly” tussen dié groot Engelse Premierliga rivals is nie. Jadon Sancho, Anthony Martial, Fred en Facundo Pellistri het United se doele aangeteken in dié sege oor Jürgen Klopp se Reds. Verwag Ferdinand sê hy is bewus daarvan dat die uitslag nie veel beteken nie, maar dit maak hom steeds opgewonde oor die seisoen wat voorlê. “Ek het ’n paar dinge gesien wat ons al die afgelope paar jaar verwag het. “Maar ons het dit voorheen nie baie gesien nie. Ek voel die verskil wat Eric ten Hag op die kantlyn maak.” Klopp reken die uitslag was regverdig. “United se spelers het hulle kanse goed gebruik en doele aangeteken. Ons het dinge egter vir hulle mak­liker gemaak,” het die Reds se coach gesê.