DIE sangeres Kelly Khumalo het dié week op haar realiteitsreeks oopgemaak oor hoeveel haar dogter Thingo haar pa, Senzo Meyiwa, nodig het noudat sy groot word. Kelly en die oorlede Bafana-ster se dogter is in 2014 gebore, net 'n paar maande voordat hy vermoor is. Senzo is op 26 Oktober 2014 vermoedelik tydens 'n rooftog by Kelly se ma, Ntombi, se huis in Vosloorus vermoor. Kelly, haar ma, haar suster Zandi, asook Zandi se voormalige boyfriend Longwe Twala en twee van Senzo se vriende was daardie aand teenwoordig by die huis. In die episode van 5 Julie verduidelik Kelly dat Thingo regtig haar pa nodig het. Sy noem ook dat Senzo 'n wonderlike pa was. "Senzo... sy het jou nodig. "Ek sê dit omdat ek hom as pa gesien het en wat 'n wonderlike pa was hy nie." Intussen het Kelly ook aan haar bestie Wanda Baloyi oopgemaak, oor wat sy beskryf as "die slegste skoonfamilie.” Die TV-ster beweer haar skoonma het muti gebruik om van haar ontslae te raak, maar dat dit nie gewerk het nie. "Geestelik kan jy nie aan my raak nie. Dit is duidelik, as jy 'n wapen op my rig sal dit na jou terugkom." Wanda het aan Kelly genoem dat met die twis tussen Kelly en Meyiwa's sal Thingo nooit 'n verhuoding met haar pa se familie hê nie. Kelly het toe onthul dat hulle blykbaar nooit van haar dogter gehou het nie. "Hulle het nooit van haar gehou nie, en ek gaan seker maak dat sy dit weet." Sy noem ook die Meyiwa-familie nooit geglo het dat Thingo regtig Senzo se kind is nie. Intussen duur die moordondersoek steeds voort. 