’N TIENERMEISIE (17) kon Woensdagaand uit ’n huis in Lentegeur ontsnap nadat sy na bewering ge-gang-rape Is. Die meisie was, na verneem word, vermis en is as gyselaar by ’n huis in Beverley Close aangehou. Sy kon egter Woensdagaand uit die booswigte se kloue ontsnap en het hulp gesoek. Sy is na die Mitchells Plain-hospitaal vir mediese behandeling geneem. Ingelig Volgens Byron de Villiers van die Lentegeur-gemeenskapspolisiëringsforum het hulle ’n program oor victim empowerment en bewusmaking in die gemeenskap wat hulle vir slagoffers aanbied. Volgens AO Joseph Swartbooi, polisiewoordvoerder, is die minderjarige meisie Woensdagoggend by die Lentegeur-polisie as vermis aangemeld. Swartbooi sê: “Die aand omstreeks 21:45 is die polisie by die Lentegeur-polisiestasie ingelig van die slagoffer wat by die Lentegeur-distrikshospitaal opgeneem is. “Die voorval word tans ondersoek deur die Mitchells Plain-eenheid gemoeid met gesinsgeweld, kinderbeskerming en seksmisdrywe.” Enige persone met inligting oor die voorval kan die polisie se Stop Misdaad-nommer, 08600 1011, skakel.