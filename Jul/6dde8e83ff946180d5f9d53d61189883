DIE emosies het glo hoog geloop die naweek toe die sangeres Jennifer Lopez en haar nou hubby, Ben Affleck, hulle beloftes aan mekaar voor die altaar in Las Vegas afgelê het. Kenosha Portis, ’n werker by die kerkie waar die paartjie getrou het, vertel dat hulle enkele minute voordat hulle die kerk se deure moes sluit, daar aangekom het. In haar onderhoud met Good Morning, America vertel sy die volgende: “Ek bedoel, ons was reg om ons deure te sluit toe die twee spesiale gaste uit die bloute opdaag.”  Kenosha sê toe sy uiteindelik besef dit is waarlik Jennifer Lopez wat gaan trou, het sy onmiddellik begin bewe van senuweeagtigheid. “Hulle was tog te oulik toe hulle hul huweliksbeloftes aan mekaar maak, hulle albei was baie emosioneel.” Van die ander bekendes wat teenwoordig was, is JLo se 14-jarige tweeling, Emme en Max, en Ben se drie kinders. Volgens Kenosha was JLo uitgevat met haar mooi elegante, beige lace-rok. Sy deel dat dit selfs ’n sleep agter gehad het met ’n pragtige sluier. “Alles was net pragtig. Sy het ongelooflik gelyk,” vertel Kenosha. Ander berigte lui dat die sangeres op “Here Comes the Bride”, wat deur ’n Bluetooth speaker gespeel het, in die aisle afgestap gekom het. Chris Appleton, wat JLo se hare vir die geleentheid gestileer het, was ook een van die getuies. Die twee beplan glo ’n tweede troue by Ben se huis in Georgia. A post shared by Chris Appleton (@chrisappleton1) 