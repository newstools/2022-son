DIE Passenger Rail Agency of South Africa (Prasa) sê hy gaan voort om ou en beskadigde treine reg te maak, al is 'n nuwe vloot treine bekend gestel. Prasa het Maandag die 100ste lokomotief bekend gestel wat plaaslik deur Gibela Consortuim vervaardig is. Dit is deel van Prasa se moderniseringsprogram van R124 miljard. Oor die laaste paar jaar is Suid-Afrika se spoorweë erg deur vandale vernietig en treine is ook nie in stand gehou nie. Leonard Ramatlakane, Prasa-raad se voorsitter, het R7.5 miljard goedgekeur om ou treine reg te maak. Ramatlakane het gesê ouer treine is steeds nodig omdat 600 treine nie genoeg is om al die passassiers in Suid-Afrika te vervoer nie. Nuwe treine word tans op die lyne in Mabopane en Atteridgeville en tussen Kaapstad en Simonstad gebruik. Daar word beplan om nuwe treine teen die einde van die jaat op die Naledi-lyn in Soweto te laat ry. 