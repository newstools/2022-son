â€˜N Vermeende bendeleier van Eastridge is Vrydagaand doodgesiet. Luidens gerugte is die 49-jarige man verskeie kere in die kop, bors en ander dele van die liggaam geskiet. Sers. Wesley Twigg, 'n polisiewoordvoerder, bevestig die voorval en noem die omstandighede rondom die skietvoorval word ondersoek. "Die polisie het omstreeks 17:30 in Buffalostraat, Eastridge in Mitchells Plain aangekom waar 'n 49-jarige man noodlottig gewond was. "Volgens gerugte was die slagoffer by sy woning toe hy deur onbekende verdagtes genader is, wat hom geskiet het. "Die slagoffer het verskeie skietwonde aan sy liggaam opgedoen en is deur paramedici op die toneel doodverklaar." Twigg voeg by dat die verdagtes van die toneel gevlug het en nog geen arrestasies is gemaak nie. Enige persoon met inligting rondom die voorval word gevra om CrimeStop by 08600 10111 te kontak. 