RIRI is die jongste self-made vroulike billionaire in die VSA. Volgens Forbes het Rihanna (34) ’n netto-waarde van $1,4 billion bymekaargemaak, wat haar die enigste vrou onder 40 op vanjaar se lys van selfgemaakte vroulike billionaires in die VSA maak. Sy is ook haar geboorteland, Barbados, se eerste billionare. Volgens Forbes is Rihanna se netto-waarde te danke aan haar titels as mede-eienaar van Fenty Beauty en aandeelhouer van ’n 30% in haar Savage X Fenty-onderklerereeks. RiRi se indrukwekkende mylpaal kom meer as drie jaar nadat Forbes dié titel aan Kylie Jenner toegeken het, wat na raming ’n huidige netto-waarde van $600 miljoen het. Herbereken Nadat Kylie opslae gemaak het as die jongste selfgemaakte billionare op Forbes se 2019-lys, het ’n artikel in Mei 2020 onthul hul personeel het “Kylie se netto-waarde herbereken en tot die gevolgtrekking gekom sy is nie ’n billionaire nie”. Die artikel is deur dié saketydskrif gepubliseer. Terwyl Rihanna die jongste billionare is, is Kylie nr. 21 op die lys van Amerika se selfgemaakte vroue en nr. 1 729 op die lys van die wêreld se rykste mense.