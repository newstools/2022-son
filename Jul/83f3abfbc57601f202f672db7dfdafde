CLAYTON Daniels reken ‘there’s no place like home’ nadat hy gister amptelik sy skuif na Cape Town Spurs voltooi het. Die 37-jarige veteran defender het ’n kontrak van ’n jaar geteken nadat Maritzburg United hom vrygestel het ná byna twee seisoene met die Team of Choice. Hare, soos Daniels beter bekendstaan, is ook terug by die klub waar hy sy merk gemaak het - al het die klub ’n naamsverandering ondergaan. “Dit was ’n maklike besluit om weer terug te kom,” het Daniels aan Son vertel. “Ek het ook met my instap by Ikamva gevoel ‘there’s no place like home’, want dit was soos my familie,” vertel Daniels. “Dit is goed om terug te wees - veral as jou familie en vriende jou ondersteun,” het hy gesê. Hare is een van die destydse Ajax Cape Town Academy se produkte wat ’n invloedryke loopbaan met spanne soos Mamelodi Sundowns en SuperSport United geniet het. Ervaring Dit is juis die boorling van Bishop Lavis se ervaring wat key sal wees om die jong spelers die ropes te wys. “Die klub en talent is te goed om nié in die PSL te speel nie,” vertel Hare. “Ons kort eintlik nog ’n derde span in die PSL. “Dit sal ons youngsters met meer opsies en geleenthede laat indien hulle dit nie by Cape Town City of Stellenbosch FC maak nie. “Een van my verlange is om Spurs terug in die top-flight te sien,” het Daniels teenoor Son gebieg.