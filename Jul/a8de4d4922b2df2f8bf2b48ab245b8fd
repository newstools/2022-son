ESKOM het bevestig dat sy uitvoerende hoof, Andre de Ruyter, en bedryfshoof, Jan Oberholzer, nie verhogings gaan kry nie. Alle werkers onder bestuursvlak kry wel verhogings nadat die vakbonde Numsa, NUM en Solidariteit die afgelope week ooreengekom het op 'n verhoging van 7%. Die ooreenkoms kom na 'n lang tydperk van onderhandelings waarin werkers ook gestaak en dit tot fase-6 beurtkrag gelei het. Eskom se base loop sedertien onder kwaai kritiek deur oor die kragkrisis. Sikonathi Mantshantsha, Eskom-woordvoerder, het aan Fin24 gesê Eskom se grootbase kry al vir jare nie bonusse of verhogings nie. "Al die bestuurders het sedert 2018 nie bonusse en verhogings gekry nie." Sonder verhogings sal De Ruyter en Oberholzer volgens Eskom se finansiële state steeds onderskeidelik sowat R7 miljoen en R5,4 kry. - Fin24