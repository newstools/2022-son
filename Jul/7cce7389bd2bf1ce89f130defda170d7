EK KAN nie glo dat Koko nou nóg ’n kleintjie saam met daai cheater gaan hê nie. Die 38-jarige Khloe Kardashian en die 31-jarige basketbalspeler Tristan Thompson verwag hulle tweede kleintjie saam. Hierdie keer via ’n surrogaat. Dié nuus is deur verskeie bronne aan die vermaak-tydskrif E!News verklap. Koko en Tristan is reeds die ouers van die vierjarige True Thompson. Die mammie van True is, na berig word, ongelooflik dankbaar teenoor die buitengewone surrogaat. Skinderbekke Volgens die skinderbekke is die baba lankal verwek, selfs voordat dit aan Khloe en die res van die wêreld bekend geraak het dat Tristan haar steeds om elke hoek en draai verneuk. Die sportster het verlede jaar ’n baba saam met Maralee Nichols verwelkom. Hy is ook die pa van ’n vyfjarige seun, Prince, saam met sy eks, Jordan Craig. Met die nuus uit vra die Kardashians nou vir privaatheid sodat Khloe op haar familie kan fokus. Ek hoop ons gaan darem die petalje ook in die tweede reeks van The Karda­shians sien afspeel.