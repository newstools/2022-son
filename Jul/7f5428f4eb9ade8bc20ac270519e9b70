SES jaar nadat sy laas aan ’n solo-projek gewerk het, sal Queen B, oftewel Beyoncé, haar sewende album, Renaissance, op 29 Julie bekendstel. Omdat sy weet baie van haar fans is gretig om te hoor wat hulle kan verwag, het die sangeres onlangs ’n lys met van die songs bekend gemaak. Fans kan uitsien na titels soos “I’m that Girl”, “Alien Superstar” en “Church Girl”. Laas maand het sy die eerste single, “Break My Soul”, release. A post shared by Beyonce´ (@beyonce) Die voorblad van die album is vroeër hierdie maand gedeel en dit wys hoe Beyoncé, soos die Queen wat sy is, op ’n perd sit. Op Instagram het sy gedeel: “My bedoeling was om ’n veilige plek te skep, waar nie geoordeel word nie. ’n Plek om vry te wees van perfection. ’n Plek om te skree, om te let go en vry te voel.” Sy sluit af sy hoop almal vind vreugde in die musiek. Volgens die wat weet, bied Renaissance dans en country-snitte. A post shared by Beyonce´ (@beyonce) 