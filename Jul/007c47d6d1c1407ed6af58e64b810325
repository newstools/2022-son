UITEINDELIK en ná ses jaar se gesukkel ken ’n Australiëse rugbyspan van hoe dit voel om teen Engeland te wen. Die Wallabies het Saterdag hul wendroogte teen die Roses gebreek deur met 30-28 in die Optus-stadion in Perth te wen. Op die Engelse se vorige besoek aan Australië, het Eddie Jones (coach) se span die Wallabies ge-white wash in 2016 se toetsreeks. Die Wallabies se laaste wen, voor Saterdag, was in die groepfase van 2015 se World Cup in Engeland. Sedertdien – onder Jones se termyn – het die Engelse elke jaar in ontmoetings met die manne van doer onder, aan die wenkant gestaan. Toe die slot D’Arcy Swain boonop in die eerste helfte vir ‘n Engelsman met die kop stamp afgestuur is deur die ref, het dit gelyk asof die Wallabies weer deur die Engelse gedomineer sou word. Maar die besoekers kon net nie enige ritme teen ’n hardnekkige Wallabies vind nie. Dave Rennies (coach) se Aussies het uitstekend verdedig met net 14 manne. En toe dit diep in die tweede helfte saak maak, die hef in die hand gekry deur die hitte op te draai met hul aanvallende spel. Australië was in 'n stadium met 30-14 voor, met die Rose wat kort voor die einde met een speler minder moes speel. Engeland het twee drieë teen die einde gedruk om die eindtelling meer respekvol te laat lyk. Daarby gesê die Wallabies moes inderhaas veranderinge aan hul span maak toe Quade Cooper (losskakel) weens ’n enkelbesering moes onttrek. Noah Lolesio is op losskakel ingebring. Gedurende die game het die Wallabies se Tom Banks ook met ’n gebreekte arm die veld verlaat en is deur Jordan Petaia vervang. Petaia het egter baie goed in Banks se afwesigheid gedoen en het een van die Wallabies se drieë in ’n fantastiese tweede helfte poging gaan druk. WALLABIES – drieë: Jordan Petaia, Folau Fainga’a, Pete Samu; doelskoppe: Noah Lolesio (3); strafdoele: Lolesio (3) ROSE – drieë: Ellis Genge, Henry Arundell, Van Pootvliet; doelskop: Owen Farrell; strafdoele: Farrell (3)