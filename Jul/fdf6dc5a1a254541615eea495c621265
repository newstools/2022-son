SILVER Spurs is die afgelope 20 jaar reeds een van die top-amateursokkerspanne in die Kaap, maar nou is dié klub van Silvertown in Athlone besig om op ’n hoër vlak sy merk te maak. Spurs het tans vier spelers wat deur die twee Wes-Kaapse Premierliga-spanne, Cape Town City én Stellenbosch FC, opgeraap is met die doel om op die highest level in Suid-Afrika te compete. En asof dit nie genoeg is nie, kan die Spurs stalwart en chairman, Enver Zeeman, ook spog dat van sy spelers in ander hoër ligas meeding. Tristan Brandt, Toguer Classen en Zeke Felix is almal nou op CT City se boeke, terwyl Ethan Felix (Zeke se broer) deur Stellies opgeraap is. Jaden Zeeman het van Spurs na FN Rangers gemove en is tans in Johannesburg op trial by ’n Eerste Liga-klub, terwyl sy neef Daylan onlangs Hanover Park gehelp het om promosie na die Motsepe Tweede Liga te kry. Enver Zeeman sê dit is jare van harde werk en swoeg, wat stadig maar seker besig is om dié klub, wat in 1969 gestig is, sukses te bring. Victor Tajoodien, ’n legend van Spurs en tans die klub se head coach, glo dit is die passion en dedication van die executive, wat nou die wiel laat begin draai. Tajoodien verduidelik: “Die meeste van ons spelers kom uit die Silvertown community. Ons coaches ken hulle en weet van elkeen se circumstances by die huis, en dit is waarom daar so ’n goeie connection is. “Dit is meer as net ’n sokkerklub. Dit is een groot familie. Daar is ’n trust factor tussen die spelers en die club se leadership - en dit is waarom dinge tans so goed uitwerk.” Volgens Tajoodien én Zeeman het Spurs steeds planne om eendag as klub verder in SA sokker te vorder. Tajoodien het gesê: “Sonder ’n sponsorship kan jy nie ver kom in SA sokker nie, daarom is ons nog baie geduldig. “Intussen, sal ons egter nie in die spelers se pad staan nie.”