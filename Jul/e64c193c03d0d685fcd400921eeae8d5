Liewe Antie Mona EK IS CB en ek het ’n dame in die Kaap.Ek weet nou nie waar in die Kaap sy bly nie, maar ons het op Facebook ontmoet. Haar naam is J. Ek is so baie verlief op hierdie dame, maar die probleem is sy staan op skei. Nou ek wil graag hê sy moet kom kuier vir my, maar dit is baie moeilik, want sy het 2 kinders en sy werk ook daarso. Sy wil ook nie hê ek moet vir haar kom kuier nie. Sy is seker bang vir die man. Ek het voorgestel dat ek mos by ’n vriendin van haar kan gaan kuier en dan kry sy my daar. Sy is baie mooi. Sy is kort en baie mooi. Ek recover op die oomblik van ’n disability nadat ek ’n stroke gehad het. Sy het gesê sy gaan binnekort vir my kom kuier. Volgende maand... ek dink dis volgende maand wat sy gesê het sy gaan kom kuier. Maar ek weet darem nie, ek gaan maar sien. Wat dink Antie van hierdie meisie? – CB, WhatsApp Die wolwe en jakkalse van vandag se lewe dra nie net broeke nie. Hulle dra ook rokke. En veral as ’n mens deesdae iemand op sosiale media ontmoet wat jy van g’n kant af ken nie, dan sal jy trippel seker moet maak van jou storie. Jy ken nie hierdie vrou nie, maar jy wil by ’n vriendin van haar gaan kuier? Hoe veilig dink jy is dit byvoorbeeld in daardie area? As sy byvoorbeeld op skei staan, kan sy mos seker al aan haar future begin dink. So, hoekom kan julle byvoorbeeld nie eens vir ’n koffie-date ontmoet nie? Antie wil jou nie iets sê wat jou nog verder uit die slaap gaan hou nie, maar hierdie girl klink fishy. En hiermee bedoel Antie nou nie dat sy by ’n vis-en-tjips-winkel werk nie. Daar is van hierdie persone wat ander inkatrol op sosiale media en dis nie lank nie, dan begin hulle geld en ander finansiële favours soek. Sê vir haar julle kan weer praat as haar egskeiding die dag klaar is. As my vermoede reg is, is daar anyway nie ’n egskeiding hier ter sprake nie. Alles is heel waarskynlik liegstories om jou verder aan ’n lyntjie te hou. Jy kan nie halsoorkop val vir iemand wie se volle naam en van jy nie ken nie en wat jy nie eens weet waar presies sy bly nie. En wie sê vir jou hierdie is inderdaad ’n vrou met wie jy chat en nie een of ander scamster nie? Nee wat, Antie stel voor dat as jy die dag wel Kaap toe kom, dan kom jy vir Kaapse lekkers en nie vir ’n vrou wat jy van g’n kant af ken nie. Liewe Antie Mona EK EN D date nou al vir 6 maande, maar ek het nog nie sy mense ontmoet nie. Nie een van hulle nie, Antie. Ek weet hy het ’n dogtertjie by sy eks en dat albei sy ouers nog lewe, maar meer as dit weet ek nie. Elke keer as ek voorstel dat ons vir sy ouers gaan kuier, dan is daar ’n storie. Tot Covid is al gebruik as rede hoekom ons nie kan gaan visit nie. Noudat Covid nie meer soveel van ’n issue is nie, gebruik hy nie meer daai verskoning nie. Ek weet dis ’n kort tydjie, maar ek het regte, sterk feelings vir hom. Ek is nie seker of hy dieselfde voel nie en ek voel net dat ek hom eers beter sal ken as ek sy familie ontmoet. Wat dink Antie hiervan? Moet ek maar geduldig wag tot hy my die dag self gaan voorstel? – Miss J, WhatsApp Kom laat Antie jou eers ’n vraag vra: Wie sê vir jou hierdie ou se eks is regtigwaar sy eks, en nie iemand met wie hy nog steeds in ’n verhouding is nie? As iemand al opgekom het met die een ná die ander Covid-verskoning sodat jy nie sy familie kan ontmoet nie, behoort jy ’n paar rotte te ruik. Hierdie ou klink dodgy. Hy steek iets weg en in all probability is dit sy eie, vaste girlfriend wat hy wegsteek. Nou 6 maande is darem net te kort om sommer jou vollende hart vir iemand te gee sonder om eers jou huiswerk deeglik te doen. Dit is tyd dat jy plak vasmaak en daarop aandring om sy ouers te ontmoet. Anders is dit koebaai met hierdie verhouding. Sê dit vir hom net so en as hy dan self die aapsiekte wil voorhou as verskoning, dan weet jy hierdie is ’n ander man se vrou dié.