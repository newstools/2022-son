DIE final van die Scottish Leader Karaoke Kings & Queens is Sondagaand by Nikita’s-nagklub in Noble Park in Bellville gehou. Die 28 finaliste van sowat 10 deelnemende nagklubs was deel van dié kompetisie. Darryl Damonse (30) het by die Premium Sports Bar in Westridge, Mitchells Plain, die ander deelnemers geklop om met dié kroon weg te stap. Die kompetisie het oor 6 weke by 10 verskillende nagklubs plaasgevind. Richard Fortune, organiseerder van die Scottish Leader Karaoke Kings & Queens, vertel: “Die kompetisie het goed gevaar in die verskillende rondtes oor die weke. “Sewe aande vir drie keer ’n week in die verskillend venues. “Die wenner, Darryl Damonse, het R10 000 gewen. “Tweede plek en R3 000 is deur Coral Mackrill-Botjes by die Utopia Café & Lounge gewen en derde plek van R2 000 is deur Peto gewen. Vierde plek is deur Elrique Davids, wat Open Arms verteenwoordig het, R1 000 gewen en vyfde plek is deur Genevieve Hendricks van Zouke Lounge (R500) gewen. “Dankie aan die borg, Scottish Leader, vir die bystand met borgskap.” Die singtalent van die Kaapse Vlakte het koning kom kraai.