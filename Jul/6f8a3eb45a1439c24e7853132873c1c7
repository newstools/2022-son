ONDANKS Banyana Banyana se treurmare voor die doelhok, is dit sy wen-mentaliteit wat deurslaggewend is om sukses te behaal. Dit is juis waarom Jo-Anne Solomons (47), voormalige Banyana Banayana-striker, groot lof het vir haar voormalige nasionale spanmaat en coach van Suid-Afrika, Desiree Ellis. Solomons meen dat Ellis Banyana Banyana in ’n gedugte unit omskep het wat maniere vind om wedstryde te wen – al is haar strikers nie klinies genoeg voor die doelhok nie. Dit is ook juis waarom Solomons, wat 49 doele in 59 wedstryde (1997-2006) aangeteken het, Banyana Banyana tip om die trofee te lig by die Afcon-beker vir vroue in Marokko. Ellis se Banyana-span het nog ’n stap nader gegee aan ’n maiden Afcon-titel nadat hy na ’n tweede agtereenvolgende Afcon-final deurgedring het. Ellis-hulle se naelskraap-sege van 1-0 oor Zambië in die semi Maandag in Casablanca, het ’n final teen die gasheer, Marokko, verseker. Die stryd word Saterdag (22:00) in die Prince Moulay Abdellah-stadion beslis. Dit volg nadat Marokko die kampioen, Nigerië, op sy beurt met 5-4 (1-1) op penalties gestuit het. Solomons reken dat Zambië se fisieke spel en veral sy spoed sake moeilik gemaak het vir Banyana Banyana. “Maar ons het die veggees en spirit van wenners gehad om te seëvier.” “Want dit is presies wat Ellis in die span aangekweek het – ’n wen-mentaliteit. “Ons het gefight as ’n span en as ’n nation. “Almal het gespeel vir mekaar, as ’n unit. “Die rus wat hulle nou kry, sal hulle goed doen, want die toernooi het dusver baie uit die spelers gevat.” Grotes Solomons, wat deesdae by die Maties gekontrakteer is, het gesê “wen of verloor”, Ellis het reeds haar naam as een van die grotes in Suid-Afrikaanse vrouesokker geskryf. “Kyk wat sy gedoen het as ’n speler en toe as ’n coach, met al die Cosafa-titels. “Sy het weer gekwalifiseer vir die World Cup en kan nog die Afcon ook wen. “So, waarom al die negatiwiteit?” wil Solomons weet oor die kritiek teen Ellis.