EERS is die muur vol graffiti in Tafelsig spierwit geverf. Daarna is daar ingeklim met kleurvolle verf en elkeen het sy merk gelos. Die inisiatief was Maandag deel van die Mandela-dag feesvieringe in Mitchells Plain. Die minister van community safety het gister sy Mandela-dag feesvieringe in Mitchells Plain gedoen. Verskeie buurtwagte en community members het graffiti van ’n muur in Tafelsig, skoongemaak. Dit was op die hoek van AZ Berman en Kilimanjaro -straat in Mitchells Plain. Hulle het die muur wit gepaint en van die kinders het met paint kleurvolle handafdrukke op die muur aangebring. Volgens Reagan Allen, Wes-Kaapse minister van Community Safety and Police Oversight, merk die gangsters hul terrority op die mure en behoort Mitchells Plain nie aan hulle nie, maar aan elke inwoner wat sy bestaan, en lief en leed hier deurmaak. Rondbeweeg Allen sê: “Inwoners moet kan vrylik rondbeweeg en behoort nie bang te wees om van een area na die ander te loop nie. “Die bendegeweld en misdaad hou meeste van die gemeenskappe op die Kaapse Vlakte gevange.” Die premier van die Wes-Kaap, Alan Winde, het ook die verrigtinge bygewoon. Hy het gekla omdat die nasionale regering nie saam met provinsiale regering, én die Stad Kaapstad wil werk om die bendegeweld in die provinsie hok te slaan nie. Winde het ook gekla omdat die meeste polisiestasies understaffed is, wat dienslewering in die wiele ry. JP Smith, mayco-lid, het gesê die metro cops en wetstoepassers help om die bendegeweld in die provinsie af te bring. Smith sê: “Die statistieke het bewys dat misdaad in die Wes-Kaap wel afgeneem het, en dat wetstoepassers en metro cops ook ’n bydrae daartoe gelewer het.” Tertuis Simmers, die DA-leier in die Wes-Kaap, was ook teenwoordig by gister se verrigtinge in die Plain. Hy het benadruk, dat Nelson Mandela se visie van ’n beter toekoms vir almal in Suid-Afrika was, en dat elkeen hard daaraan moet werk om dit ’n werklikheid te maak.