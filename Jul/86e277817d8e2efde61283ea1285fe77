PRES. Cyril Ramaphosa sê die ANC oorweeg dit om nog 'n staatsbeheerde maatskappy op te rig om krag te verskaf. Hy het die nuus by die Suid-Afrikaanse Kommunistiese Party se konferensie in Boksburg, Gauteng bekeng gemaak. Ramaphosa sê die minister van minerale en energiesake, Gwede Mantashe, het die voorstel gemaak toe Eskom met fase 6 load-shedding begin het. "Eskom is die afgelope 3 tot 4 jaar in 'n gemors. Dis eintlik al die afgelope 15 jaar in ellende. "Dit is omdat dit op 'n manier werk wat oud is en nie kan aanpas by die tegnologie en ekonomiese toestande nie. "Hy sê verandering is dringend nodig. "China het talle staatsbeheerde maatskappye wat krag verskaf. Hulle kan tussen mekaar meeding om pryse. "So, dit is die toekoms en ons moet daarna begin kyk." 