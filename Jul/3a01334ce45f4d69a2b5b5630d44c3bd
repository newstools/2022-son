STANLEY Raubenheimer, afrigter van die Springbok-vrouerugbyspan, het ’n groep van 30 spelers aangewys vir die reeks van twee toetse later vandeesmaand teen Japan. Azisa Mkiva en Nokubonga Siko wat albei in Junie hul internasionale debuut teen Namibië in die Rugby Afrika-vrouebeker gemaak het is in die groep ingesluit. Nolusindiso Booi gaan die groep aanvoer. Rights Mkhari en Chumisa Qawe is terug van  besering, maar Eloise Webb, Catha Jacobs en Jakkie Cilliers mis almal uit aangesien hulle tans rehabilitasieprogramme volg. Luchell Hanekom is die enigste speler in die groep wat nog nie voorheen nie die groen en goud aangetrek het nie, terwyl Rumandi Potgieter en Monica Mazibukwana nog hul toetsbuiging moet maak. Albei het verlede November teen Engeland se o.20’s en die Barbarians op die toer van Europa gespeel. Die span sal op Sondag 10 Julie by die HPC in Pretoria vergader en daar oefen tot 19 Julie, wanneer hulle na Japan vlieg. Die toetse is geskeduleer vir 24 Julie in die Kamaishi Unosumai-gedenkstadion in Iwate, en op 30 Julie in die Kumagaya-rugbystadion in Saitama. Dit sal Suid-Afrika se eerste toer van die nasionale vrouespan na Japan sal wees. Raubenheimer het gesê die kamp voor die toer sal gebruik word om verder te werk aan die vordering van hul wedstrydplan, asook om aandag te gee aan detail oor sekere areas van hul spel. “Die hoofdoel van die kamp sal nie wees om enigiets nuut uit te vind nie – ons het goed gevaar in die wedstryde teen Zimbabwe en Namibië – en wil graag voortgaan met daardie prosesse wat die uitslae gebring het en die span verbind het,” sê Raubenheimer. “Die reis na Japan sal natuurlik verskillende struikelblokke meebring, soos lang reise en veranderinge van tydsones. Ons ’n teenstander wat hoër as ons op die wêreldranglys is, maar daardie uitdagings sal ons die hoof bied wanneer ons daardeur gekonfronteer word. “Vir nou gaan die kamp daaroor om weer bymekaar te kom en daardie goeie ritme te vind wat ons vroeër hierdie maand in Kaapstad gehad het.” Die Springbok vroue-groep is: AGTERSPELERS:Nadine Roos;  Ayanda Malinga, Nomawethu Mabenge, Simamkele Namba, Zintle Mphupa, Chumisa Qawe, Aphiwe Ngwevu,Zenay Jordaan,  Libbie Janse van Rensburg, Tayla Kinsey, Rumandi Potgieter; Unam Tose. VOORSPELERS:Aseza Hele, Sizophila Solontsi, Nokubonga Siko,  Lusanda Dumke, Sinazo Mcatshulwa,Nompumelelo Mathe, Rights Mkhari,Lerato Makua, Nolusindiso Booi (k), Babalwa Latsha, Azisa Mkiva, Yonela Ngxingolo, Monica Mazibukwana, Asithandile Ntoyanto,Sanelisiwe Charlie, Lindelwa Gwala, Micke Gunter, Luchell Hanekom