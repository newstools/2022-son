'N MA van Kagiso, Mogale City in Gauteng, sê sy sal nie ophou veg vir geregtigheid nadat haar dogter na bewering deur mans verkrag is nie. Die 43-jarige ma sê sy het slaaplose nagte sedert haar 16-jarige dogter op Maandag 4 Julie deur 2 mans verkrag is. Sy het ekstra klasse by die skool gehad en was op pad huis toe. Die matrikulant is na bewering by die bosse ingesleep en verkrag. Sy sê haar dogter het geen vertroue in die regstelsel nie en wou nie 'n saak maak nie. Hulle is toe op 7 Julie polisie toe om die saak aan te meld. Hulle het nooit 'n saaknommer gekry nie en sy wonder ooit of 'n saak oopgemaak is. 'n Woordvoerder van die polisie in Gauteng, lt.kol. Mavela Masondo, sê die ma moet teruggaan na die polisie en met die stasiebevelvoerder praat. 