DIS nie net die community nie, maar ook die taxi drivers wat in die visier is en dít laat die bloed vloei. Só het inwoners in groot getalle Donderdag gemoan waar hulle opgetrek en saamgestaan het teen gang violence wat die gebied soos Oekraïne laat voel. Die optog het by die Steenberg-polisiestasie afgeskop en na die verskillende hotspots beweeg. Lucinda Evans, ’n bekende community leader in Lavender Hill, sê hulle makeer ’n stasiekommissaris wat ondervinding met bendes het. Evans sê: “Die hoof van die polisiestasie moet ondervinding hê van AGU en in bende-areas kan werk. Gevaar “Dis nie net die community wat in gevaar is nie, maar ook die polisielede. “Cops benodig meer hulpbronne om hul werk effektief te doen. As hulle nie hulself kan protect nie, hoe kan hulle die community beskerm?” By gister se optog was ’n groot teenwoordigheid van polisie en metro cops wat ’n ogie oor die verrigtinge gehou het. Bendegeweld in Lavender Hill en omliggende gemeenskappe het weer begin opvlam. Net verlede week het ’n onskuldige matriekseun met sy lewe geboet. In dieselfde week is ’n taxi driver geskiet en beroof. Die taxi driver het in die hospitaal afgesterf. ’n Taxi driver, Faghri Masoet (24), sê: “Dis baie serious wat in ons community gebeur. Dis terrible wat ons taxi drivers deurmaak. “Dis nou die tweede taxi driver wat in ’n kort tydjie doodgeskiet is.” Nog ’n taxi operator, Jaylin Adams, voeg by: “As jy die oggend uit die huis gaan, weet jy nie of jy lewendig huis toe gaan kom nie. “Ons word getax, geroof en ge-gunpoint deur die gangsters. Ons wil hê die killings moet stop.” Shahien Abdurahman, ook ’n taxi driver wat twee weke gelede geskiet is, het ook in die hospitaal aan sy wonde beswyk. Sy hartseer ma, Rashieda Kenny, sê: “Hy het uitgegaan om sy brood te verdien. Hy was nie ’n skollie nie. “Ek wil hê die skuldiges moet gevang word en in die tronk gaan sit.” Woensdagmiddag is daar weer ’n 21-jarige tydens ’n skietery vermoor. AO Joseph Swartbooi, ’n polisiewoordvoerder, sê die skietery was omstreeks 13:13 in Depsiton-singel en die jong man is op die toneel dood. Die omstandighede is nog onbekend, maar ’n ondersoek word reeds gedoen en niemand is nog gearresteer nie. Saterdag is nog ’n man koelbloedig doodgeskiet. Rdl. Marita Petersen sê: “Die vreedsame optog illustreer ons frustrasie met die gebrek aan polisiëring en ’n plan om bendegeweld hok te slaan. Beveg Petersen sê: “Ons wil hê die polisie moet saam met die community werk en ophou om gemeenskappe in kampe op te verdeel. “Ook moet die moraal in die polisie se geledere bou om te verseker hulle kry meer hulpbronne om die bendegeweld te beveg.” Reagen Allen, minister van gemeenskapsveiligheid, het ’n memorandum van die gemeenskap en taxi drivers ontvang. Hy is 72 uur gegee om op hul klagtes te reageer. Allen sê: “Die bendegeweld is baie ernstig en ons werk aan die misdaadintelligensie om te verseker misdadigers word vervolg.” Die klagtes van die community is dat die bestuur van die Steenberg-polisiestasie verander moet word, insluitend die stasiekommissaris. Hulle kla ook oor Muizenberg-polisiestasie wat nie saam met Steenberg-polisiestasie werk nie en die community members ly daaronder. Volgens die voorsitter, Jay-Jay Mans van die Retreat Taxi Association, is twee van hul drivers binne ses weke doodgeskiet en dit laat die industry bloei. Hy kla ook oor niemand nog vir die twee murders gearresteer is nie. Die community soek meer cops op die grond.