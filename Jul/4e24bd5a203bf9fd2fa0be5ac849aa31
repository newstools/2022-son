NÁ SY versoek om vir ’n ander klub te gaan speel, weet Manchester United nie of Cristiano Ronaldo nog saam met die span op toer gaan nie. Die Red Devils gaan in friendlies speel in Thailand en Australië. CR7, soos Ronaldo bekend is, het nog nie eens vir oefening by die Red Devils se Carrington-oefenveld aangemeld nie. Hy was veronderstel om Maandag aan te meld, maar het eerder ’n versoek gestuur dat hy wil loop. Hy wil vir ’n klub gaan speel wat volgende seisoen in die Uefa Champions League is. Manchester Unit­ed gaan in die Europa League speel. Stories doen egter die ronde dat Ronaldo dalk vir Chelsea kan speel, met dié Londense klub wat reeds soek na ’n doelskieter. Chelsea het Romelu Lukaku aan Inter Milan geleen. Daar kan dalk ’n ooreenkoms met United gemaak word om CR7 te leen, aangesien Chelsea in die Champions League speel.