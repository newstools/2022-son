NÓG twee mense is in Oos-Londen in die Oos-Kaap vermoor. Algoa FM berig die liggame van twee mense is vroeg Sondagoggend in Msimangostraat in Duncan Village met skietwonde gevind. 'n Woordvoerder van die polisie, kapt. Hazel Mqala, sê die oorledenes was 18 en 20 jaar oud. Volgens haar is 'n derde slagoffer met 'n koeëlwond in sy bolyf in die hospitaal opgeneem. "Die polisie ondersoek 'n saak van moord en poging tot moord en niemand is nog gearresteer nie." 