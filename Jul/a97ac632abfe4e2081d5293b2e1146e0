TWEE verdagtes is op heterdaad betrap waar hulle gesteelde diesel met 'n polisie van wat in 'n petroltenker omskep is, vervoer het. Die mans is Woensdag in Delmas, Mpumalanga gearresteer. Brig. Selvy Mohlala, 'n polisiewoordvoerder, sê beamptes was besig met patrollie op die N12 toe hulle 'n verdagte wit Nissan NP300 bakkie met twee insittendes in sien. "Die voertuig het vreemd gelyk asof dit swaar gelaai was en die vrag was met 'n seil toegegooi. Hulle het die bakkie gestop en gesien die agterkant van die bakkie was in 'n tenk omskep. "Die polisie het die twee mans van Zimbabwe van onderskeidelik 29 en 34 jaar ondervra en hulle kon geen bewys gee dat hulle die diesel gekoop het nie." Mohala sê hulle is gearresteer en word aangehou. Daar is beslag gelê op sowat 500 liter diesel en die bakkie het aan die polisie in Thohoyandou in Limpopo berhoort. - Daily Sun