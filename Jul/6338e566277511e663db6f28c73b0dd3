VERGEET van die anticlimax-einde tot die Derde Liga se play-off final tussen Batalion FC en Hanover Park FC. Dis toe reën Sondag in die Mbekweni-stadion in die Paarl die laaste sê gehad het. ’n Waterlogged en onspeelbare pitch het die wedstrydbeamptes genoop om die Derde Liga final met penalties te beslis – wat die fans onkant betrap het. Hulle was op een stadium nog besig om asem te skep weens die build-up toe hulle weer moes fokus op penalties, wat confusing vir hulle was. Dit was toe die tuisspan en Safa Cape Winelands se verteenwoordiger, Batalion FC, wat as kampioen na die Tweede Liga promote is. Dit volg nadat hy Hanover Park met 4-3 geklop het met die lotery van penalties. Dít terwyl Hanover Park as naaswenner sy plek ook in die liga inneem. Dit was nou nie juis die fairytale end vir Andrew Pequeno (coach) en sy spelers nie, maar dit is tog wel mis­sion accom-plished vir die Brasse van die Park. Dit het in sy vorige wedstryd die oggend op een stadium gelyk asof hy nie na die final sou deurdring nie. Die span van Western Cape, Fleetwood FC van die Overbergstreek, het Hanover Park teen die ropes gehad toe hy vroeg gescore het. Maar ’n gelykmaker net voor rustyd vanaf die kop van die veteraan-striker Brent Adonis en ’n free kick deur Fernel Abrahams het Hanover Park se plek in die final en Tweede Liga verseker. Dit is nou third time lucky vir Reiduwaan Anthony (eienaar) se sokkerklub en hy het nou daai monkey off sy back. Hulle kry nou die kans om hul staal in die Tweede Liga te wys. Anthony se waarde in terme geleenthede wat hy vir laities van Hanover Park en omliggende areas bied, is eerbaar. Terselfdertyd sal die spelers ook nou meer ernstig begin raak en hul kant doen wat die lifestyle van die veld af betref. Hulle sal ook nou meer van ’n pro-benadering moet toepas. Dit is omdat buurspanne soos Zizwe United en FN Rangers ander monsters is wat in die liga meeding. Dit gaan interessant wees om te sien hoe die Brasse teen sy ander brasse opmeet.