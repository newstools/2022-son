DIE talentvolle aktrise Busisiwe Lurayi is oorlede. Julle sal die aktrise onthou as die skreeunsnaakse karakter Tumi wat sommer holderstebolder in situasies spring in die gewilde plaaslike Netflix-reeks How to Ruin Christmas. Die nuus van haar skielike dood is in ’n persverklaring deur haar agentskap, Eye Media Artists, bevestig. Luidens die verklaring het mediese personeel Busi Sondag dood by haar woning verklaar. “Die rede vir die dood is nog onbekend aangesien ons wag op die uitslag van die lykskouingsverslag “Ons versoek nederig dat u ons, as die familie, sal toelaat om hierdie tragiese nuus te verwerk.”