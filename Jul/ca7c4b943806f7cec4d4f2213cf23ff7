DIÉ ronde van die gewilde Coca-Cola Cup het behoort aan die goalies. Dit het ook as geen verrassing gekom toe Liverpool-Portland se doelwagter, Edgar Jochans, as Player of the Round aangewys is. Jochans het Sondag op Solo Street in Retreat soos ’n berg tussen Silver Spurs en ’n oorwinning gestaan in die wedstryd in die Round of 64. Die goalie het nie net in gewone speeltyd sy kant gebring nie, maar het in die penalty shootout ook gesorg dat die span van Mitchells Plain die volgende ronde haal. En nou skielik begin dié klub se ondersteuners dink aan die gloriejare toe Liverpool-Portland die land se top-amateurspan was. Die D&G Orient goalie, Emile le Roux, is nog iemand wat met trots kan rondstap, nadat hy in die Manenberg-derby Crystal Palace se aanslag gestuit het. Orient het voor ’n groot skare op Rygate se veld in Johnson Road Crystal Palace met 5-4 met penalties geklop. Die vertoning van die 16-jarige Zukhanye Plaatjies van Flamingo (Langa) kan ook nie misgekyk word nie. Plaatjies het laat in die wedstryd as plaasvervanger opgekom nadat die gereelde goalie teen Saltriver Celtic afgestuur is. Die jongeling het eers twee van Celtic se penalties uitgehou en daarna self die winning shot in sudden-death geneem. ¦ Hellenic se Daylin Meyer was die o.18 Player of the Round. ¦ Anwaal Davids van UCT was die vroue se Player of the Round.