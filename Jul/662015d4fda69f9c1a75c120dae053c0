LADISMITH. - Die politieke party Kip oftewel die Kannaland Independent Party hul foute erken en sorry gesê aan inwoners. Peter-George Rooi, leier van Kip, sê: “Ons het besluit om jammer te sê vir die self-serving aksies van ons raadslid, speaker Rodge Albertus.” Volgens Gersdwin Breda, sekretaris-generaal van Kip, sal hulle die gruwelike foute regstel. Hy sê: “Albertus het geweier om die besluite van die party te eerbiedig tydens raadsvergaderings.” In 'n verklaring noem die party ook dat Albertus met stemming elke item van non-compliance bevestig. "Dit sluit in die onwettige-aanstellings, salarisverhoging en onwettige vervoertoelaes. Asook die goedkeuring van regskostes van die ANC-raadslede." Die aanstelling van die waarnemende munisipale bestuurder is glo ook deur Albertus gesteun en hy het ingemeng met aanstellings by die munisipaliteit. Die verwikkelinge het daartoe gelei dat Kip hom onttrek van die ANC-DA-KIP-koalisie. Volgens die verklaring het Albertus nou ’n verleentheid vir die party en sy mense geword. Breda voeg by dat Albertus is reeds deur Rooi as raadslid vervang. In reaksie sê Albertus hy kan eintlik nie kommentaar lewer teen die aantygings teen hom nie. “Daar is struwelinge binne die party. Ek hou egter ’n troefkaart in die raad, sowel as die distriksmunisipaliteit.”