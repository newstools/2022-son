HULLE is raadop en absoluut kragteloos. Hoewel loadshedding so bietjie minder is, bly hulle steeds in die pikdonkerte. Inwoners van Voorbrug in Delft sit al vir meer as 11 dae sonder krag. Hulle vra wat is die volgende stap aangesien nie Eskom of die regering hulle kan help. Farieda Samodien, vertel van die hel sonder krag wat begin het op een van hul heiligste dae as Moslems, Eid-Mubarak. Samodien sê dis mos nie reg dat hulle ’n donker Eid-Mubarak gehad het nie. “Ek maak gewoonlik vir die gemeenskap kos en kon nie eers dit doen nie.” “Ek moes die volgende Saterdag by die Moskee kos voorberei omdat ek te sleg gevoel het dat ek nie die gemeenskap kon voed nie.” Wat haar verder frustreer, is wanneer hulle bel praat hulle met ’n masjien en kry net verwysingsnommers. Sy wens graag om met iemand van Eskom self te praat. Al kry inwoners ook verskeie verwysingsnommers kom Eskom steeds nie uit nie. Volgens Samodien het hulle Maandag Eskom werkers in ’n bakkie voorgekeer wie daar rondgery het, en die werkers het genoem dat ’n elektrisiën gaan uitkom. Kyle Cookson, Eskom mediawoordvoerder, sê die aanvanklike fout was as gevolg van ’n lynfout wat op 10 Julie 2022 reggemaak is en ook krag herstel is. Volgens Cookson is die inwoner se kragtoevoer nie herstel nie.