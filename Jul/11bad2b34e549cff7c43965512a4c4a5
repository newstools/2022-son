DIE Suidwestelike Distrikte se volgehoue strewe om hom as een van die top-krieketunies in die land te vestig, het nog ’n stap gevorder. Die unie het die week ’n ooreenkoms met die Eden District Sport Academy gesluit. Volgens die ooreenkoms gaan die Academy se geriewe toeganklik gemaak word vir die unie se hoëprestasie-spelers, sowel as vir al akademie-spelers. Kantoorruimte vir die coaches en is ook beskikbaar gemaak. Die Academy is in 2015 geopen met die doel om geleenthede en ondersteuning aan hoëprestasie-atlete in die distrik te verskaf. Die Academy is by die De Jager-sportsentrum, reg oorkant die unie se hoofkwartier by die Rec-stadion in Oudtshoorn, gesetel. Geriewe Rudy Claassen, president van die unie, sê die ooreenkoms is ’n baie belangrike verwikkeling in die unie se strewe om die streek tot hoër hoogtes te neem. “Die geriewe van hierdie aard is ’n belangrike deel van ons ambisie om verdere hoogtes in al ons krieketstrukture te bereik. Die ooreenkoms is uiters voordelig, veral vir SWD se professionele span, die vroue, sowel as ons Akademie- en jeugspanne.” Stephnie McKay, administrateur van die Academy, sê: “Ons is baie opgewonde oor hierdie vennootskap en is baie geëerd om met ’n ambisieuse sportkode soos SWD-Krieket te kan saamwerk om sodoende die potensiaal van die streek te kan ontwikkel.”