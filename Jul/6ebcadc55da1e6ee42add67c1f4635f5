NIEMAND kan stry dat hy of sy al gedroom of gewens het om tog net die lotto te kan wen nie. Juis in die lig van die knypende ekonomie is stinkende armoede al meer aan die orde van die dag as stinkende rykdom. Wel, daar is wel een baie gelukkige persoon wat gisteroggend opgestaan het, byna R100 miljoen ryker. Hopelik kan die wenner darem goed wiskunde doen, want die verskriklike klomp geld is so baie dat die syfers wat die wengeld aandui, behoorlik verbysterend is. Die totale bedrag wat deur die gelukkige boggher in die PowerBall gewen is, is R99 983 308,10. Die wenner het elk van die vyf wennommers reg gehad, asook die Powerball wat getrek is. Sy of haar geluk het gekom met di√© magic nommers: 14, 18, 29, 46, 47 en die PowerBall, 16. Nog geen inligting is bekend gemaak van waar die wenner is en of die persoon selfs al weet of besef wat gebeur het nie.