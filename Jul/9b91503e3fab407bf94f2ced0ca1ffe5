Liewe Antie Mona MY NAAM is S en ek is van die Paarl. Ek het ’n groot probleem, want ek is 42 jaar oud en nog ’n virgin. Al die meisies hoender my net en gee my niks. Ek wil ook mos weet hoe proe die saak. Antie, ek het ’n goeie werk en smag na ’n dame. Kan Antie my help met raad, asseblief? –S van die Paarl, Whats­App Antie weet nou nie so mooi wat beteken die ‘hoender’ wat jy in jou WhatsApp-boodskap na verwys nie, maar goeie vroue is darem nog nie so skaars soos hoendertande nie. Die goeie vroue van die lewe wil nie net geseks word en dan beweeg jy aan na jou volgende victim nie. Liefde maak is ’n daad tussen twee persone wat... ja reg geraai, lief vir mekaar is. Dit is nie net ’n saak van ‘proe’ nie, want daarvoor is daar ander, verskillende smake in die lewe. Dit is eerstens belangrik om vir jou iemand te kry met wie jy kliek, iemand met wie jy gemaklik mee is en iemand met wie jy ’n pad mee kan stap in terme van ’n verhouding. Haastig vir kansel toe stap behoort jy ook nie te wees nie, want jy en die girl moet mekaar darem eers beter leer ken. In jou haas om ’n girlfriend te kry, het jy nou agtergekom dat daar vroue is wat jou net uiteet en empty promises maak van iets soets. Dus moes jy nou al mooi agtergekom het wat klap vir wat en watter tipe meisie jy eintlik moet vermy. Dit moet hier gaan om jou pot se deksel te kry, nie om jou belt vir ’n slag los te maak vir iets anders as net toilet toe gaan nie. Liefde kom en tref jou as jy dit die minste verwag. Jy gaan soek nie vir dit nie, want mens weet anyway nie wat jy deesdae kan los soek nie. Enige vrou wil ook nie net vanuit die staanspoor gesien word as ’n seksuele objek nie, so boeta, jy sal moet leer om ’n lady te kan charm, voor jy kwart voor pension-dag nog steeds met hierdie verlange van jou moet rondloop. Alle sterkte! Liewe Antie Mona EK IS een van daai mense wat glo dat ons almal foute in die lewe maak. Niemand van ons is perfek nie, maar sê dit nou vir my vrou. Antie, ek is al so moeg dat ons altyd vergelyk moet word met die neighbours, haar ouers en haar ander getroude susters. Hierdie tipe kompetisie is besig om my mal te maak. As haar susters en hul families na ’n spa of ’n ding toe gaan, dan moet ons ook iewers heen. Koop enigeen in ons pad of haar familie nuwe furniture, dan is ons meubels ook nie meer goed genoeg nie. Ek het al hoeveel male vir haar gesê die lewe is nie ’n kompetisie nie. Dit is fine as ander mense opgaan in die lewe. Ons het albei goeie werke, maar soos Antie weet is die lewe duur. Hier moet ’n mens dan deesdae die petroltenk dophou as jy net gou winkel toe wil ry. Ek kan nie sien hoekom ons kredietkaarte moet max om ook soos ander mense by ghrênd plekke uit te kan hang nie. Elke keer as ek met haar hieroor wil praat, dan ruk sy haar op. Dan is daar vir dae, soms ’n week lang, ’n yskoue stilte in die huis. Hierdie dinge werk nou op my stert, antie. Ek raak nou moeg vir hierdie kinderagtige houdings van haar. –Keelvol Hubby, WhatsApp Om met bure, vriende en familie te wil kompeteer, is soos om resies met die wind te wil hardloop. Jy weet eenvoudig nie waarheen dinge lei, en waar dit gaan eindig nie. Die lewe raak al hoe harder by die dag. Baie sal te trots wees om dit te erken, maar ons almal raap en skraap maar deesdae. Loadshedding vergal ons lewens, petrolpryse bly aanhou styg, kos raak al hoe duurder, om kinders groot te maak raak al hoe meer nerve wrecking... en die lys hou eenvoudig nie op nie. Sy speel ’n gevaarlike game. Sy weet nie hoeveel dik snye rooi jam en brood die bure en familielede self in die geheim eet, net sodat hulle by ander kan spog met ’n lifestyle wat hulle self nie kan afford nie. Sy need haar oë én verstand oop te maak.