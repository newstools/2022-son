Joshua "Jorontinah" Mbatha, musiekbestuurder en 'n aanbieder van Alex FM, is Donderdagaand doodgeskiet. Takalane Nemangowe, stasiebestuurder van Alex FM, sê die 32-jarige Mbatha was op pad huis toe van die stasie af toe 'n gang hom en twee kollegas van hulle fone en skoene beroof is. Mbatha is in die bors gewond en na die Masakhane kliniek geneem vir behandeling. Hy is 30 minute later dood. Nemangowe voeg by hulle twee kollegas Sammy Ramodike en Matome Mookanedi is nie self fisiek beseer nie, maar erg getraumatiseerd. "Hulle kan nie praat nie en was in trane. Dit sal 'n ruk neem om te herstel. Een oomblik stap jy nog in die pad en daar is 3 van julle. "Die volgende oomblik is een af en die koeëls vlieg om jou." Nog 'n aanbieder van Alex FM en joernalis, Tshepo Mosima, sê hulle is geruk deur die voorval.