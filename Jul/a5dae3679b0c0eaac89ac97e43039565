IS JY besig om jou playlist te update? Dan is Bernice West, 2019 se naaswenner van Maak My Famous, se jongste album Jona net vir jou. Behalwe ’n suksesvolle debuutalbum en talle nommer 1-treffers, verskyn die jong sangsensasie ook deesdae in die gewilde musiekbly-spel Inhoud Huis en Die Gelofte. Jona is onlangs vrygestel en beloof om die verwagtinge te oortref. Die 21-jarige vertel haar jongste album het ’n wye verskeidenheid genres wat wissel van alternatiewe rock tot pop, om ’n vars en unieke klank te skep. Sy voeg by: “Daar was genoeg inhoud vir ’n album en ons wou dit met mense deel. “Dit is baie kommersieel en upbeat. “So, verwag ’n verskeidenheid nuwe klanke en musiek.” Catchy Bernice erken haar guns­teling-snit op die album is “Ek Skree”. “Dis baie catchy. Ek hou van die produksie en melodie. ‘Jona’, die titelsnit, lê my ook baie na aan die hart.” Van die ander snitte op die album is: “Soen my op my Mond”, “Agter Jou”, “Leuens”, “Sonder Jou”, “Lyfie”, “Nie Jou X nie”, “Voel”, “Dink aan Jou” en “Hemel op Aarde.” Die enkelsnit “Agter Jou” word saam met die album uitgereik en fans kry ook ’n musiekvideo vir die “Nie Jou X Nie”-snit. Bernice, die jongste Afri­kaanse sangeres wat al vir ’n Sama-benoem is, is baie opgewonde om haar nuwe album met almal te deel. Sy hoop dat mense hulle met haar musiek kan vereenselwig en hulle daardeur kan uitleef.