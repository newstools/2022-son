MET gelapte toks het Jade Jones van Cape Town Roses die skare by die final van die Engen Knockout-reeks met haar skills betower. Sy het selfs die aandag van die sokkerlegende Duncan Crowie getrek wat haar as ’n future superstar beskryf. Sy is as speler van die toernooi aangewys. Dié 18-jarige boorling van Kalksteenfontein is ook as die beste striker aangewys by die toernooi wat Sondag op die Langa-sportterrein geëindig het. Sy het die eerste doel in haar span se sege van 2-0 oor Dangerous Heroes aangeteken en ook op stylish wyse die tweede bewerkstellig. Roses sal nou aan die nasionale toernooi deelneem waar die wenners van die nege provinsies sake in Oktober in Gauteng uitspook. Studeer “Ek hou van die boots, dit bring my geluk,” vertel sy vol smiles. “Ek hoop om in die toekoms te kan gaan studeer. Ek wag nog op my uitslae, want ek het gaan oorskryf. Dan hoop ek om by ’n kollege of varsity in te kom sodat ek kan studeer en my sokker verder kan vat. “Ek is baie lief vir sokker en sien ek daarin uit om aan die nasionale finals te gaan deelneem,” verduidelik sy. Behalwe vir Jones se prys is haar afrigter, Xolani Mdikani, as coach van die toernooi aangewys terwyl Lithemba Samson (11) as top-doelskieter aangewys is. Ander toekennings in die vroue-afdeling is: Goalkeeper: Inathi Bonkolo (Dangerous Heroes); Defender: Hlela Philisani (Dangerous Heroes); Midfielder: Zoe October (Spurs Ladies); Fairplay: RV United