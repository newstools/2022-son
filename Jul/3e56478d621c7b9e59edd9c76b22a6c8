EK KAN julle nou al sê, The Real Housewives of Cape Town, gaan beslis trend. Die vroue is alles waarvoor ons kon hoop – sophisticated en spicy. Ons het Donderdagaand die sewe housewives persoonlik ontmoet by die spoggerige restaurant Siba by The Table Bay Hotel in die Waterfront, tydens die official launch van Mzanzi Magic se En die vroue, Beverley Steyn, Rushda Moosajee, Loveline Abinokhauno, oftewel Mrs. Leo, Thato Montse, Camilla McDowell, Kutazwa ‘Rooksy’ Gqirana en Lulwando ‘Lue’ Tukwayo het beslis hul spicy-geit na die launch gebring. Die organiseerders het die media bederf met ’n reeks highlights oor die show. En mense was daar nou vir jou drama! Kyk, ek love trash TV en een van die vereistes vir trash TV is dat daar hope drama moet wees. Sonder om te veel weg te gee, wil ek net laat val dat in een van die snippets word daar wyn op een van die vroue uitgegooi! Dit is alles waarvoor ek gehoop het, vroue wat na mekaar hap, mekaar se besittings vergelyk en duur name brands word voor ons neuse geswaai. Dit is net ’n jammerte dat die hare en make-up nie heeltemal up to scratch is nie. Maar dit sal my nie keer nie, ek sal steeds kyk. Maar ek kan al sien hoe gaan die twieps hieroor skel. Afrikaans Deur die loop van die aand kon ons die vroue interview en ons het die kans gegryp om saam met die pragtige Rushda, oftewel Rush Tush, te praat oor wat kykers van haar op show kan verwag. Rush Tush is ’n fitness trainer, sakevrou en influencer, wat nie graag oor haar laat loop nie, maar sy vertel dat ons ’n sagter kant van haarself sal sien. “Kyk, daar was klomp drama om my en dit was regtig nie nodig vir my om ook tot die drama by te dra nie. “Ek was swanger tydens die verfilming en ek was aan die begin maar baie stillerig. Die vroue het gedink ek trek my neus op vir hulle, maar eintlik het ek net swangerskap-simptome ervaar.” Rush Tush beloof dat ons beslis ’n paar high end fashion looks van haar op die show kan verwag. Hoewel daar glad nie Afrikaans op die show gepraat word nie, sal ons hoor dat Rush Tush so hier en daar ’n bietjie Afrikaans in haar confessionals laat val. Ek weet nie van julle af nie, maar ek kan beslis nie wag vir dié show om af te skop nie. RHOCT is die 17de internasionale weergawe van die franchise, en die vierde wat in Afrika aangepas word. The Real Housewives of Cape Town (RHOCT) begin op 10 Julie.