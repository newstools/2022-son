DIE minister van polisie, Bheki Cele, sê hy weet nie hoekom is daar 'n bohaai dat mense met tattoos nie by die polisie kan aansluit nie. "Dit is een van die algemene reëls dat as jy 'n tattoo het, jy nie kan aansluit nie." Volgens die SAPD mag jy "nie 'n tattoo hê wat sigbaar is as jy 'n uniform aan het nie". Cele het oor tattoos gepraat toe hy vroeër die week in Soweto was na die slagting waar 16 mense by 'n tavern in Orlando doodgeskiet is. Altesame 23 mense is die naweek in Mdlalose Tavern in Orlando-Oos geskiet. Van hulle is 12 op die toneel dood, 4 het later in die hospitaal gesterf en 8 wat gewond is, is steeds in hospitale. Cele het gesê rekrute sal gewerf word en die regte mense sal gekies word wat polisiebeamptes sal word. Hy het gesê almal sal fiksheidstoetse, psigometriese toetse, integriteitstoetse en mediese toetse ondergaan. Hy het vroeër die week gesê as jy n tattoo het, is jy geneig om 'n gangster te wees. Hy sê hy het dit al voorheen genoem. - News24