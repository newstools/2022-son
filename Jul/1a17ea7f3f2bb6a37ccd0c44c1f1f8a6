’N REGTER van Puerto Rico het ’n restraining order op die akteur en sanger Ricky Martin opgehef. Dit kom nadat ’n man vroeër vandeesmaand gesê het dié ster het hom geteister .Die man het in ’n klag van gesinsgeweld gesê hy vrees vir sy veiligheid omdat Martin geweier het om sy besluit om ’n romantiese verhouding te beëindig aanvaar het en aangehou het om hom te bel en buite sy huis gekuier het. “Dit was nooit iets meer as ’n ontstelde individu wat valse bewerings gemaak het sonder om dit te staaf nie,” het Martin se prokureurs geskryf in ’n verklaring wat die sanger op sy Twitter-rekening geplaas het saam met die woorde “Truth prevails”. Die Spaanse nuuswebwerf Marca berig die beskuldige is vermoedelik sy 21-jarige broerskind. Die sanger het sedertdien oopgemaak oor die “pynlike” en “verwoestende” beproewing in ’n video . “Ek is vandag voor die kameras, want ek moet regtig praat sodat ek my genesingsproses kan begin,” het hy gesê. “Ek is vir twee weke nie toegelaat om myself te verdedig nie omdat ek ’n prosedure gevolg het waar die wet my verplig het om nie te praat totdat ek voor ’n regter was nie. “Dank God hierdie bewerings is as vals bewys, maar ek gaan jou die waarheid vertel. Dit was so seer. Dit was verwoestend vir my, vir my familie, vir my vriende. Ek wens dit vir niemand toe nie.” 