TER ere van wyle Riky Rick het Legends Barber sy Waterfall Corner-winkel op sy 35ste verjaardag relaunch. Dit is die rapper se eerste verjaardag sedert sy dood in Februarie. Die rapper se regte naam was Rikhado Muziwendlovu Makhado en hy het na bewering selfmoord gepleeg. Tydens die launch het die barbershop 35 gratis haarsnye aangebied aan diegene wat ’n kombers of warm klere vir kinders by ’n weeshuis gebring het. Dit is om aan die gemeenskap terug te gee. “Dank God vir sy seën op ons en dat ons Legends Barber Water­fall Corner herbekendstel,” het die franchise op sosiale media geskryf. Onder diegene wat die herbekendstelling bygewoon het, was die rapper se weduwee, Bianca Naidoo. Die winkel se herbekendstelling is ook in ’n video op TikTok gedeel. Geliefde “Ter ere van ons oorlede legende Riky Rick moes ons opstaan en hierdie een spesiaal maak,” lui die onderskrif. Die geliefde rapper YoungstaCPT het ook sy hartroerende song “Dear Rikhado, Love Riyadh” by die relaunch gesing. Hy het die song geskryf om die lewe van Riky te vier.