PRETORIA se distrikshof het twee polisie konstabels tot vier jaar gevangenisstraf gevonnis, nadat hulle aan korrupsie skuldig bevind is. Puleng Seshoka en Zakhele Mtsheni is in hegtenis geneem nadat hulle in 2019 R1000 van 'n motoris by Centurion Mall afgepers het. Die twee konstabels het die klaer by die winkelsentrum genader en vir hom gesê dat sy motor verdag lyk en geëis om dit te deursoek. Toe hulle agterkom dat die lisensieskyf verval het, het hulle die klaer opsies gegee om te kies of hulle hom na die polisiestasie te volg en R5000 borgtog te betaal, of om hulle R1000 te gee. Lumka Mahanjana, streekwoordvoerder van die nasionale vervolgingsgesag, verwelkom die vonnis. "Die Pretoria-distrikshof het twee polisiekonstabels van die Suid-Afrikaanse Polisiediens gevonnis vir korrupsie ter waarde van R1000. "Die staat het die hof gevra om 'n vonnis op te lê wat 'n sterk boodskap sal uitstuur, dat dit nie geduld sal word nie veral in 'n land waar polisiebeamptes van korrupsie beskuldig word en nie hul pligte uitvoer nie. "Die NVG verwelkom die vonnis." - SABC