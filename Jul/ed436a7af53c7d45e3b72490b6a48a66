Francis Anne Present (66) van Oyster Place in Atlantis sal altyd bly wonder of dinge anders sou uitgedraai het as sy die belt meer gebruik het om haar kleinseun saam kerk toe te sleep. Die ouma vertel die huis is doodstil sedert haar kleinseun Breyton Present (16) laas Woensdag doodgeskiet is. Volgens die oorledene se ma, Jo-Anne Present (34), is hierdie die tweede hit op haar seun en ongelukkig was die skieters suksesvol in hulle poging. 