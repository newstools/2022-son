GAUTENG se provinsiale polisiekommissaris lt.genl.  Elias Mawela, het die vonnis verwelkom van sewe mense wat weens openbare geweld gevonnis is. Hulle is deur die Alexandra-landdroshof gevonnis na protesaksies op 29 Mei 2022. Hulle was lede van die beweging Dudula in Alexandra. Een van die beskuldigdes Simon Motaung is as 'n leier van die beweging geïdentifiseer. Hulle is almal tronkstraf van 7 jaar gevonnis wat vir 5 jaar opgeskort is. Dit beteken hulle mag die volgende 5 jaar nie weer betrokke wees by openbare geweld nie. Mawela het die ondersoekbeampte sers. Maswinginyi bedank vir sy harde en vinnige werk wat tot die vonnis gelei het.