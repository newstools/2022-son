QUEEN B sal elke liewe keer vir Nathi Mthethwa, die minister van sport, kuns en kultuur, reghelp. Die sakevrou en mediapersoonlikheid Bonang Matheba het dié minister mooi laat verstaan hy moet die suksesvolle nasionale vrouesokkerspan Banyana Banyana reg betaal. Sy noem in dieselfde asem hy het ’n begroting om R30 miljoen vir ’n orkes-fund te betaal, maar die vroue, wat dit deurgemaak het tot die finals van die Women’s African Cup of Nation, word nie dieselfde as hulle sukkelende eweknie betaal nie. Bedank Die minister het Banyana Banyana op Twitter gelukgewens nadat hulle hul plek in die finals bespreek het. Bonang het sommer daai post ge-retweet en gevra hy moet die vroue meer betaal. Queen B skryf: “Asseblief, hierdie vroue verdien geld! Maak. Oop. Jou. Beursie. Maar jy soek ’n orchestra? So damn useless. Bedank.” Dit is nie die eerste keer dat Queen B die minister useless noem of hom aanraai om te bedank nie. Bonang het laas ook gal gebraak toe hy die R22 miljoen-vlag wou laat hys.