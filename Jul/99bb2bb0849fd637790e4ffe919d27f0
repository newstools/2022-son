MAPOPI Radebe van Braamfischerville in Soweto, Gauteng was al etlike kere by home affairs om haar ID-boek uit te sort. Volgens haar ID is sy 'n man. Sy het reeds haar ID in 2006 gekry. Die 49-jarige Radebe sê sy probeer sedert 2008 om haar ID by home affairs in Roodepoort reg te kry. "Ek het nege keer vir ID's aansoek gedoen, maar het nog nie een gekry nie. Ek het laas in 2021 aansoek gedoen, maar wag steeds."Ek moet elke keer na 'n dokter gaan om te bevestig ek is 'n vrou." Sy sê omdat sy nie 'n ID-boekie het nie, kan haar kinders ook nie ID's kry nie. "Ek kan nie werk nie en die kinders gaan na private skole toe omdat hulle nie sonder ID's in staatskole kan inkom nie." 'n Woordvoerder van home affairs, Siya Qoza, sê mense wat sien hulle ID's is verkeerd moet na home affiars se kantore gaan en vra dat dit reggemaak word. - Daily Sun