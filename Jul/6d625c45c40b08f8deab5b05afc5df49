EMILIA Clarke het onthul ’n deel van haar brein is missing nadat sy twee aneurismes opgedoen het tydens haar tyd op Game of Thrones. In ’n onderhoud op die Britse kanaal BBC One se Sunday Mornning sê die aktrise dis merkwaardig dat sy nog kan praat gegewe die feit dat daar ’n deel van haar brein is wat nie meer funksioneer nie. Volgens haar kan sy haar lewe heeltemal normaal leef met absoluut geen nadraai nie. Emilia glo sy is in die klein minderheid van mense wat oorleef. Sy sê sodra enige deel van jou brein as gevolg van ’n beroerte vir ’n sekonde nie bloed kry nie, function dit nie meer nie. Net nadat sy die eerste seisoen van Game of Thrones in 2011 klaar verfilm het, het Emelia haar eerste aneurisme opgedoen, wat ook gelei het tot ’n beroerte en ’n breinbloeding. Gely Die 35-jarige aktrise moes ’n breinoperasie ondergaan wat daartoe gelei het dat sy nie haar naam kon onthou nie. “Ek het gely aan ’n toestand genaamd afasies (spraakverlies) – ’n gevolg van die trauma wat my brein opgedoen het,” het sy in 2019 in The New Yorker geskryf. “In my ergste oomblikke wou ek die plug uittrek,” het sy voortgegaan. “Ek het die mediese personeel gevra om my te laat sterf. My werk – my hele droom van wat my lewe sou wees – het gesentreer op taal en kommunikasie. Daarsonder was ek verlore.” Nadat sy deur hierdie donker oomblikke geworstel het, kon Emelia aan die ander kant uitkom aangesien die afasie tydelik was. Sy sê sy het teruggegaan na ICU – en ná ’n week het die afasie verbygegaan en sy kon weer praat. Maar in 2013 is die aktrise gekonfronteer met nog ’n aneurisme wat deur chirurgie behandel moes word. Hoewel sy “’n relatief eenvoudige operasie belowe is,” het sy gesê die tweede was selfs meer pynlik as die eerste. Nadat sy deur twee traumatiese breinoperasies gegaan het, het sy ’n liefdadigheidsorganisasie genaamd SameYou geskep met die doel om oorlewendes van beroertes en breinbeserings te help om in alle aspekte van hul lewens te herstel.