DIE stunning diva Manilla von Teez het haar debuut single “Come for me” uitgereik. Die geliefde drag queen vertel sy love dit om op die verhoog te wees. “Ek het dit nog altyd geniet om te sing en op te tree – en tydens die pandemie het ek besluit die tyd is reg vir my eerste song.” Genader Sy sê hulle het uitgegaan om mense te soek wat haar kan help om haar musiekdroom waar te maak. “Ons het Tia Swart genader wat ons na Soulful Clay verwys het – en soos hulle sê, die res is history.” Manilla sê dié song is ’n herinnering aan jouself om jou nie aan die mense te steur wat nie in jou glo nie. “Dikwels moet jy net jou eie cheerleader wees. “En tydens die proses om dié song te skep, het ek myself ontdek en waarlik en liefdevol kom word teenoor myself en alles wat deel van my is ... “So, in hierdie liedjie sê ek vir daardie mense... ‘as jy wil kom vir my... jy kan nie’ want ek is tevrede met die hede! “Hierdie is ’n les wat ons almal behoort in te neem en te vier in die gesig van ander wat voel hulle kan ons geluk en toekoms bepaal.” Manilla sluit af: “So, dit is regtig ’n liefdesbrief na waar ek vandag is en ’n viering om jouself lief te hê!” Jy kan Manilla se song “Come for me” op alle digitale platforms aflaai.