DIE Idols SA judge Somizi se eks-tjommie en sy eks­man lyk asof hulle twee kniediep in ’n verhouding is en dit lyk al weer of dinge dié keer ook in trane gaan eindig. Somgaga en die YouTuber Lasizwe Dambuza was voorheen sulke dik tjommies dat Lasizwe hom sy industry-derra genoem het. En die naweek het Lasizwe lekkertjies saam met Somgaga se eksman en nou vyand, Mohale Motaung, na die Durban July gegaan. En dit lyk asof die tweetjies se verhouding alles behalwe vriendskaplik is. Hardop Lasizwe het ’n foto gepost waar hulle heel verlief lyk en hy skryf daarby: “Vir altyd en vir ewig, my liefde.” A post shared by Lasizwe (@lasizwe) Mense wat die post gesien het, het dadelik hardop gevra wat Somgaga hieroor te sê gaan hê. Mohale en Somizi was die grootste deel van die afgelope jaar gewikkel in ’n morsige split, wat ’n egskeiding geword het. Laasgenoemde was in sy Showmax-realiteitsprogram, Living the Dream with Somizi, baie eerlik oor hoe hy oor dit alles voel.