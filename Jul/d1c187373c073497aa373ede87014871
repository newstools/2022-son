IN 'n dramatiese verwikkeling van omstandighede het adv. Malesela Teffo hom uit die Senzo Meyiwa-moordsaak in die Pretoria se hooggeregshof onttrek. Teffo sê hy kan nie die harassment van die staat en hof verder verduur nie. Teffo verteenwoordig vier van die vyf beskuldigdes -  Muzikawukhulelwa Sibiya, Bongani Ntanzi, Mthobisi Mncube en  Mthokoziseni Maphisa - wat aangekla word weens die moord op die voormalige sokkerkaptein van Bafana Bafana, Senzo Meyiwa. Die vyfde beskuldigde, Sifisokuhle Ntuli, word deur adv. Zandile Mshololo, verteenwoordig. Meyiwa is in 2014 in Vosloorus vermoor toe hy by sy girlfriend en ma van hulle kind, die sanger Kelly Khumalo, gaan kuier het. Teffo het vroeër die oggend in die hof gesê een van die beskuldigdes, Mncube, kla oor die vreeslike toestande in die Kgosi Mampuru II tronk waar hy aangehou word. Teffo het Dinsdagmiddag gesê hy onttrek hom aan die saak nadat regter Tshifhiwa Maumela Teffo se versoek, dat die hof moet ingryp na omstandighede in die tronk, verwerp het.  - SowetanLive