DIE uitslae van wie die hoof van die ANC in KwaZulu-Natal sal wees, sal na verwagting Saterdagmiddag in Durban bekendgestel word. Dis waar dié party se negende provinsiale konferensie ondanks verskeie vertragings gehou word. SABC News berig die provinsiale konferensie het Vrydag die credentials aanvaar en die reëls wat vir die konferensie sal geld is ook goedgekeur. Dit sal na verwagting met die benoemingproses van die topvyf leiers begin. Die konferensie sal ná die stemming in kommissies verdeel word. Daar is 'n tawwe contest vir die pos van voorsitter tussen die bekleër, Sihle Zikalala, die sakeman, Sandile Zungu en 'n provinsiale uitvoerende komiteelid, Nomsa Dube-Ncube.Die konferensie het Vrydag later as verwag begin, want die registrasieproses het langer gevat as wat verwag is. Die ANC-president, Cyril Ramaphosa, sal na verwagting die konferensie Sondag amptelik afsluit. 