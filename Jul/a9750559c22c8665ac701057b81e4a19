DIE Suid-Afrikaanse vrouesokkerspan van coach Desiree Ellis kan vandag al een voet in die knockout phase van die Afrikabekertoernooi (WAFCON) in Marokko plaas. Banyana Banyana kon nie vir ’n beter begin tot vanjaar se WAFCON gevra het nie, deur die kampioen, Nigerië, in Maandag se openingswedstryd in Groep C met 2-1 te klop. Die einste Nigerië het Ban­yana Banyana in die vorige WAFCON se final geklop ná ’n penalty shoot-out. Banyana Banyana kom vandag teen Burundi te staan. ’n Wen hier sal hulle beslis baie nader aan ’n plek in die uitspeelrondes bring, maar Ellis het klaar haar spelers gevra om dinge nie te ver vooruit te dink nie. Ellis het gesê: “Kyk, ons gaan nie enige van die spanne vlak kyk nie. Die wedstryd teen Nigerië is nou agter ons, en ons fokus is nou heeltemal op ons volgende opponent, wat Burundi is. Ons sal ons koppe laag hou.” Banyana Banyana se mentor is wel in haar skik met wat sy van haar span op die veld gesien het teen Nigerië se Super Falcons. “Ons het geweet ons sal goed moet begin om ons daai ekstra selfvertroue te gee, en daai ekstra momentum,” het Ellis bygevoeg. “Die plan was perfek uitgevoer. In die eerste helfte kon ons miskien meer through balls gespeel het, maar ons het dit reggemaak in die tweede helfte. Dit is ’n massiewe drie punte en het ons goed opgeset vir die res van die toernooi.”