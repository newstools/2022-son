DIE polisie in die Oos-Kaap ondersoek 'n saak van poging tot moord en verberging van geboorte nadat cops 'n pasgebore baba in 'n openbare toilet in Mqanduli gered het. Cops is Dinsdag deur lede van die publiek na die toneel ontbied nadat hulle 'n baba in die toilet hoor huil het. Met die cops se aankoms kon hulle die baba red en na die Nelson Mandela Academic Hospital in Mthatha neem vir behandeling. Die omstandighede rondom die voorval word nog ondersoek. Geen arrestasies is sover gemaak nie. - News24