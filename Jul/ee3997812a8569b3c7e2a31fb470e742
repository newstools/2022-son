CRISTIANO Ronaldo het volgens CNN Portugal 'n mega-aanbod ter waarde van sowat £250 miljoen (R5 064 937 087,50) gekry om sy loopbaan in Saoedi-Arabië voort te sit. Daar word gesê dat die vyfmalige Ballon d'Or-wenner ook instrumenteel is in ‘n moontlike ooreenkoms wat sy Manchester United-klub £25 miljoen (R506 434 837,00) in die sak sal bring. Dit terwyl die Portugese legende iets soos £105 miljoen per seisoen (R2 126 701 500,00) oor twee jaar sal verdien. Sy agent, Jorge Mendes, sal iets in die omgewing van £20 miljoen (R404 863 615,20) bank as bonus. CR7 soos hy bekend staan, is tans onseker oor sy toekoms met die Red Devils ten spyte daarvan dat sy manager, Erik ten Hag, aangedui het dat die 37-jarige doelevraat wel deel van sy planne vir die toekoms is.