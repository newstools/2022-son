ONWETTIGE mynbou in die Namakwa-distrik is ’n groot slag toegedien ná die arrestasie van 300 onwettige mynwerkers vandeesweek. Kol. Mashay Gamieldien, ’n polisiewoordvoerder, sê ’n gesamentlike operasie is vroeër vandeesweek in die Nuttabooi-myngebied uitgevoer waar hulle gevind het dat 300 onwettige mynwerkers by die geïdentifiseerde terrein besig is om te grawe. Hy sê die polisie het beslag gelê op talle mynboutoerusting en -implemente asook vyf voertuie, 130 kragopwekkers, 121 domkraghamers, grawe, beitels, boormasjiene en slypmasjiene. Die waarde van die goedere waarop beslag gelê is, is sowat R3,5 miljoen. Gamieldien sê die polisie het ook een vuurwapen en dwelms gevind. Hy sê die polisie het voortgegaan met ’n klopjag op die Bontekoei informele nedersetting waar hulle 95 ongedokumenteerde persone, 14 onwettige mynwerkers en een persoon in hegtenis geneem het met dwelms in sy besit. – AlgoaFM