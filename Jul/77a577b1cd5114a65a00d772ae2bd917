TWEE mense is beseer toe 'n goederetrein Sondag in KwaZulu-Natal ontspoor het. Die voorval het om 11:56 langs die R103 Nottinghamweg gebeur. Shawn Herbst, woordvoerder vir Netcare911, sê twee passasiers van die trein het matige beserings opgedoen. Die twee volwasse mans is per privaatambulans na die hospitaal geneem. Herbst sê omstandighede rondom die voorval is nog onbekend.