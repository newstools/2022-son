AS ’N mens so kyk na die teaser van Somizi Mhlongo se eks, Mohale Motaung, se Showmax Original Mohale: On the Record lyk dit asof daar baie duistere dinge in daai kortstondige huwelik gebeur het. Mohale vertel aan die mediapersoonlikheid Aldrin Sampear dat sy eksman gesê het dat hy niks anders as ’n mooi gesiggie het nie. Volgens Mohale was alles aan die begin soos ’n sprokie. "Ek was regtig myself toe ek by hom was en ek kon myself op baie maniere uitdruk ... Ek was gelukkig totdat sekere dinge begin gebeur het. “Soos sy controlling aard en ek is voortdurend daaraan herinner dat ek niks na die tafel bring behalwe my mooi gesig nie.” Volgens Mohale wou Somgaga ook sy gesig opmors en hy moes ook glo vanaf die posh trappe kruip tydens 'n beweerde fisieke voorval. Somizi het sy kans gekry om sy kant van die saak te stel in sy reality-reeks Living The Dream With Somizi S5, wat laas Woensdag op Showmax klaargemaak het. Nou is dit Mohale se beurt. Mohale: On the Record sal op 4 Augustus 2022 die eerste keer op Showmax wys. 