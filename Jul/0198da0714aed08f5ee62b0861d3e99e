CRUSADERS het rede om te celebrate op pad Plettenbergbaai toe, om die Jaguars die stryd aan te sê nadat hulle ’n reuse financial injection gekry het. Die onoorwonne voorloper in die Suidwestelike Distrikte se Superliga sal vir die volgende drie jaar deur Multisure Corporation geborg word. Terwyl ’n bedrag nie aan die borgskap gekoppel is nie, verstaan Son dis vir ondersteuning op én van die veld. Ricardo Beukes, coach van Crusaders, het vandeesweek ook goeie nuus gekry dat van sy staatmakers, soos Eric Zana, van hul beserings herstel het en ingespan sal kan word teen die Jaguars. Die helde van Parkdene het drie week laas gespeel, omdat hul wedstryd verlede week teen Barbarians weens die oorstromings wat hul speelveld in Parkdene onspeelbaar gemaak het, afgelas is. Die giant-killers van vanjaar se veldtog, Maori’s, is op Outeniquapark in aksie teen George. Die manne van Heidedal spog reeds met seges oor Evergreens en Bridgton, en wie weet dalk proe George ook die bitter aalwyn wat die Maori’s deesdae uitdeel. Daar kan dalk ook ’n rekordtelling in Rosemore behaal word, waar Progress teen Eagle Stars sake sal uitspook. Stars het verlede week met 99-7 teen Heidelberg shots gevat. Die fixtures is: PACALTSDORP-SPORTTERREIN: Evergreens t Bridgton; D’ALMEIDA-STADION: Barbarians t Heidelberg; OUTENIQUAPARK: George t Maori’s; GROOT-BRAKRIVIER-SPORTTERREIN; Groot-Brak t Blanco; CRAGGS, PLETTENBERGBAAI: Jacquars t Crusaders; ROSEMORE-STADION: Progress t Eagle Stars.