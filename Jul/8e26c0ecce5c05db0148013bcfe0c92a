'N MAN (39) het homself aan die polisie in Kwadesi, Gqeberha in die Oos-Kaap oorgegee, nadat sy girlfriend Dinsdag dood is. Volgens 'n polisiewoordvoerder, kapt. Sandra Janse van Rensburg, het die boyfriend en Nompumelelo Mabhoza (40) saam gedrink en gestry. Mabhoza is aangerand en sy is toe met 'n plank oor haar kop geslaan. NÃ¡ die geveg is albei bed toe. "Die boyfriend is Dinsdagoggend uit die huis en toe hy die aand terugkeer was Mabhoza steeds in die bed en het nie beweeg nie. "Hy en sy broer is polisiestasie toe en die polisie het na hulle huis gegaan in Mdwarastraat in Govan Mbeki en sy is dood verklaar." Volgens Janse van Rensburg was daar merke op Mabhoza se gesig. 'n Saak van moord word ondersoek en die verdagte sal Donderdag in die New Brighton-landdroshof verskyn. - AlgoaFM