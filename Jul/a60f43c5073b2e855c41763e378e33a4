RASSISTE by groot krieketwedstryde in Engeland se dae is getel. Die Warwickshire-graafskap se grootbase het aangekondig hulle gaan die eerstes word om spioene in die skare te deploy om rassiste uit te wys. Dié aksie kom nadat die glans van die onlangse toets tussen Engeland en Indië gesteel is deur rassistiese voorvalle op Edgbaston. Indiese ondersteuners was geteiken en Warwickhsire se grootbaas, Stuart Cain, meen genoeg is genoeg. Minderheid “Amper 100 000 mense het een van die opwindendste toetse kom kyk . . . maar ons kan nie die gewetenlose rassistiese aanvalle wat sommige Indiese volgelinge ervaar het in die Eric Hollies-pawiljoen miskyk nie,” het Cain gesê. “Dié onaanvaarbare aksies deur ’n minderheid het die glans gesteel.” – Reuters