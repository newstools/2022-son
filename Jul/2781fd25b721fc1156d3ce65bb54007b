DIE radio-aanbieder en mediapersoonlikheid Anele Mdoda is vanjaar se host van die Mej. SA-kompetisie wat op 13 Augustus plaasvind. Die Mej. SA-organisasie het die nuus op sy Twitter-blad bekendgemaak en bygevoeg sy is lively en energiek, en sal beslis ’n bietjie kleur gee aan die finals wat by die SunBet-arena in Times Square in Pretoria gaan plaasvind. Dit is die tweede jaar dat Anele die kompetisie aanbied. Verlede jaar was sy die mede-aanbieder saam met die Survivor SA-presenter Nico Panagio. Voor dit het sy ook vyf keer haar verskyning as beoordelaar gemaak. She is vibrant, energetic, talented and yes of course your #MissSA2022 host @Anele . ?? ?@Anele is one of South Africa’s best-loved radio and television personalities. She will definitely be adding some colour at our pageant finale on 13 August at SunBet Arena @timesquareza . pic.twitter.com/Ly924kBkKi Ondanks die feit dat Anele vanjaar ’n solo host is, is die oomblik nie een wat sy ligtelik sal opneem nie. Sy sê sy is baie opgewonde dat hulle weer op volle kapasiteit is, want ’n vol arena pas by haar energievlakke en motiveer haar altyd om net ’n bietjie meer in te sit om te verseker dat almal hul aand geniet. Nadat die kompetisie die afgelope twee jaar in Kaapstad plaasgevind het, keer Mej. Suid-Afrika vanjaar weer terug na Gauteng. Mej. Suid-Afrika 2022 word op Saterdag 13 Augustus vanaf 18:30 regstreeks op Mzansi Magic (DStv 161) en M-Net (DStv 101) uitgesaai. Dit word ook vir ’n internasionale gehoor op die Mej. Suid-Afrika-toepassing gestroom.