EK IS nie die regering nie! So praat die eienaar van 'n HOP-huis in die Chris Hani Village in KwaNobuhle, Kariega in die Oos-Kaap. Patrick Yayi sê mense kom in die nag om water uit sy kraan te kom tap. "Ek word wakker en skreeu op hulle en hulle vloek my." Sy huis is een van 4 HOP-huise van omtrent 1 000 HOP-huise wat lopende water in die Chris Hani Villiage het. Krane van ander mense se huise het lankal opgedroog. Daar is ongeveer 5 000 inwwoners en hulle het net 1 Jojo-watertenk van 5 000 in Saxhwila. Yayi sê mense kom met 25 liter kanne aan, kom met kruiwaens en karre aan om water te kom tap. "My waterrekening was vir April R13 000." Sy buurvrou, Neliswa Mnikina, het ook 'n kraan wat werk en sy sê sy gee water aan haar naastes wat vyf families is. "Ek kan ook nie water aan almal gee nie en sluit my hek. Mense gaan nie daar wees om my te help as die munisipaliteit my dagvaar vir 'n hoë waterrekening nie." Raadslid Ntobeko Nqakula sê Chris Hani is een van die plekke wat die ergste geraak word deur die waterkrisis wat in Nelson Mandela Baai heers. "Dis nou reeds 50 dae dat Chris Hani geen water in hulle krane het nie." - AlgoaFM