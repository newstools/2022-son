DAT niemand tot Desiree Ellis, coach van Banyana Banyana, se defence gekom het nie, is sad. En dít terwyl sy en haar Banyana Banyana-span voorberei vir die Afcon-toernooi in Marokko. Dit volg nadat die voormalige Banyana Banyana striker Portia Modise teen Ellis uitgevaar het. Modise het aantygings gemaak soos dat die Ba­nyana Banyana-span nie verteenwoordigend van die land is nie, maar eerder van Ellis. Modise het ook gesê dit is Ellis se voorganger Vera Pauw, wat die grondslag gelê het vir Banyana se sukses — sy het die Kapenaar geen krediet gegee nie. Dis als in Ellis se rigting gegooi terwyl hulle besig is met voorbereiding vir hulle eerste game in groep C teen die kampioen, Nigerië. Die stryd begin vandag 18:00 in Rabat. Ellis het egter al bewys dat sy nie maklik van stryk gebring word deur negatiewe media coverage nie. Die Super Falcons, soos Nigerië bekendstaan, is die gunsteling om die titel suksesvol te verdedig. Maar as daar een span is wat die Falcons kan stuit, is dit Ellis se SA troepe. Ellis-hulle het laas in die Aisha Buhari Cup sukses behaal oor hulle aarts­vyand. Nog ’n sege in hulle eerste wedstryd van die Afcon-toernooi vandag in Marokko sal beslis ook ’n gevaarlike boodskap aan die res van die spanne stuur. Inspirasie Die spanne het reeds op 13 geleenthede teen mekaar gespeel, waarvan Nigerië sewe van die encounters gewen het. Suid-Afrika was drie keer aan die wenkant met drie wedstryde wat gelykop geëindig het. Ellis sal veral inspirasie wil put uit hul vorige sege oor Nigerië in die final van die Aisha Buhari Cup. “History het bewys dat ons die vermoë het om die beste te klop, maar dan beteken history ook niks. “Ons sal nog steeds die job moet gaan doen, weet jy. “Ons het planne in plek gesit, maar dit hang af van die spelers wat dit moet uitvoer. “Ons is bewus daarvan dat Nigerië all guns blazing gaan kom en dit is waarom ons ’n level hoër sal moet speel en gevolglik hoop ons vir ’n positiewe uitslag,” het Ellis gesê.