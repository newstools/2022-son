ONS kan ons weer gereed maak vir ’n donker week. Eskom het Sondagmiddag aangekondig dat fase 6-beurtkrag vanaf Maandagmiddag ingestel gaan word. Vir die res van die week sal die fases wissel, afhangende van die situasie. Dit word veroorsaak weens die tekort aan kragopwekkingskapasiteit. Die sukkelende kragreus waarsku dat hierdie omstandighede nog ’n paar weke sal voortduur voordat die kragopwekkingstelsel ten volle sal herstel soos wat dit was voordat sy werkers begin strike het. Daar word verwag dat ons volgende naweek weer op fase 2 sal wees afhangende van verskeie moontlikhede. Insluitend dat Eskom se werkers geforseer word om weer terug te keer werk toe. 