EVAN Roos gaan Saterdag die nuutste speler van die Stormers wees wat sy debuut vir die Springbokke maak. Die 22-jarige agtsteman was vanjaar een van die groot uitblinkers vir die Stormers in die United Rugby Champion-ship. Boishaai Die oud-leerder van Boishaai in die Paarl het Maandag die mediakonferensie saam met die Springbok-voorspeler-afrigter, Deon Davids, toegespreek voor Saterdag se tweede toets teen Wallis in Bloemfontein. Laas Maandag het sy Stormer-spanmaat, Salmaan Moerat, ook die media-konferensie bygewoon en Saterdag sy buiging teen die Rooi Drake in die Springbokke se oorwinning van 32-29 op Loftus Versfeld in Pretoria gemaak. Roos het Maandag gesê: “Ja, dit voel nog onwerklik. “Dit was nogal tot dusver ’n rollercoaster. “Ek is net baie bly om deel hiervan te wees. Ek het nooit gedink dit sou gebeur nie.” “Om hier te sit is nogal surrealisties. Ek probeer net elke dag hard werk en soveel van hierdie ervare spelers en afrigtingspan inneem as wat ek kan om net ’n beter rugbyspeler word.” Benewens Moerat het Elrigh Louw van die Bulls ook Saterdag sy eerste verskyning in ’n Bok-trui in Pretoria gemaak. Terwyl die URC-mededinging tussen die twee sterk is, hou Roos vol hulle is altyd goeie vriende van die veld af. Die Springbokke gaan vandag die groep van 23 spelers vir die tweede toets teen Wallis aanwys.