DESIREE Ellis, afrigter van Banyana Banyana, is Donderdag by die sokkerliggaam CAF se toekenningsaand weer as vroue-afrigter van die jaar aangewys. Dis die derde keer dat dié eer Ellis te beurt val. Die toekennings is Donderdag in Rabat in Marokko gehou. Die vrouesokkerspan van Mamelodi Sundowns is as die vroueklub van die jaar aangewys. Banyana Banyana speel Sondag in die eindstryd van die Woman's Africa Cup. Die span het ook gekwalifiseer vir hulle tweede FIFA Women's World Cup. Intussen het die Wes-Kaapse regering Ellis ook gelukgewens met haar prestasie. Anroux Marais, Wes-Kaapse minister van sport en kultuur, sê Ellis is 'n rolmodel vir baie meisies en vroue in die land. "Sy het gewys hoe jou passie vir sport en vasberadenheid jou drome waar kan laat word. "Sy is 'n ware ambassaddeur vir die Wes-Kaap en bereik steed nuwe hoogtes met die span. "Die Wes-Kaapse regering sien uit daarna om Banyana Banyana te ondersteun terwyl hulle voorbrei vir  FIFA Women's World Cup."