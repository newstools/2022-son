DIE minister van water en sanitasie, Senzo Mchunu, sê alle oorblywende waterlekkasies in Nelson Mandelabaai moet teen Vrydag herstel word. Mchunu het dié versoek duidelik gemaak toe hy die media toegespreek het oor vordering wat sover gemaak is om Day Zero te ontwyk. Die metro het met die sakesektor saamgespan om reeds sowat 2000 van die 3000 lekkasies te herstel. Hoewel Mchunu die span geloof het vir die vordering, sê hy geen druppel water moet deur lekkasies verlore gaan nie. Noxolo Nqwazi, munisipale bestuurder, sê nog drie plaaslike kontrakteurs gaan ingebring word om met die lekkasies te help. - AlgoaFM