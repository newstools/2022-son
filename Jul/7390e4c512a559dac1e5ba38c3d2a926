DIT is ’n kwessie van wie van Roses United en Bella Vista die meeste punte sal aanteken, want dít sal bepaal wie Wit-sentraal se champion ná die eerste ronde is. Dit is ’n baie close race vir die top-possie tussen dié twee spanne. Roses kom Saterdag teen Evegreens-Paarl op die Pelikaanpark-sportterrein te staan, terwyl Bella Vista op sy tuisveld in Ceres die gasheer is vir Tulbagh. Die twee wedstryde is die fokus van die naweek se Groot Uitdaagbeker-kompetisie in die Boland. Dié scenario is die realiteit. Tulbagh is met geen punte laaste op die punteleer en lyk hogenaamd nie in staat om Bella Vista te stop nie. Bella Vista is boonop steeds onoorwonne, wat nog ’n motivering vir die tuisspan is om die wedstryd te wen om sodoende ’n stukkie klubgeskiedenis te kan skryf deur die eerste ronde onoorwonne af te sluit. Roses, op hul beurt, het net een wedstryd tot dusver verloor. Dit bring jou by die harde feit — en dit is dat Roses net te sterk vir Evergreens is en daar kan met sekerheid gesê word dat die tuisspan met ’n bonuspunt sal seëvier. Dit is net ’n kwessie van wat die scoreline ná die wedstryd sal wys. Roses sowel as Bella staan op 41 punte ná nege wedstryde met Roses wat met ’n beter puntegemiddelde die eerste plek volstaan. Sukkel Intussen is Ceres gasheer vir Newtons, wat op ’n high is ná hul sege verlede week oor Wolseley. Ceres is tiende op die punteleer waarin 11 spanne meeding. Dit is teleurstellend dat die span so sukkel, want daar is talle goeie spelers in die span. Dit wil voorkom of die manne net nie kan gel nie. Die fixtures is: Bella Vista t Tulbagh; Ceres t Newton; Hamlet t Temperance; Roses t Evergreens/Paarl; Wolseley t Hillcrest. 