DAAR kan net gehoop word dat Shane Sharalina die vermoë het om sy move na Orlando Pirates te maak stick. Dit is beslis nie om die 25-jarige Kapenaar se vooruitsigte vroegtydig af te skiet nie, maar geskiedenis bewys dat bitter min regtig hul stempel in Soweto afdruk. Daar kan sekerlik op een hand getel word hoeveel Kapenaars dit regtig by die Buccaneers gemaak het. Tyren Arendse, Moeneeb Josephs, Benni McCarthy en Robyn Johannes is sekerlik die lot. Dit terwyl ander soos Ri-yaad Norodien en selfs Abbubaker Mobara gesukkel het om hul stempel af te druk. Onverwagse En nes dié duo, is Saralina, wat voorheen vir Cape Umoya in die Eerste Liga meegeding het, ook ’n produk van die destydse Ajax Cape Town se jeugakademie. Ná sy tyd by die span van Cape Umoya het hy na Glendene United in die Tweede Liga geskuif. Toe maak hy ’n onverwagse skuif na Pirates se ontwikkelingspan in dieselfde liga. Dit het daartoe gelei dat die left-back nader getrek is na die Seerowers se senior span vir die nuwe Premierliga-seisoen.