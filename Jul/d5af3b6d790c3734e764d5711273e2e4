Liewe Antie Mona ELKE keer as ek op ’n meisie verlief raak, dan breek sy my hart. Die vyfde meisie het my nou afgesê, Antie. Dit bly net “it’s not you, it’s me” en dan gooi hulle. Ek gaan so uit my pad uit om hulle te spoil. Ek gaan maak lenings om hulle op lekker trips te vat. Van hulle se skuld en rent het ek ook betaal, Antie. En as ek die dag nie meer het om vir hulle te gee nie, is ek die vark in die verhaal. Dan tel die dinge wat ek in die verlede gedoen het nie meer nie. Een meisie het nie geweet hoe om my af te sê nie, toe vry sy sommer met haar nuwe outjie voor my. Ek was so seergemaak, dit het my lank gevat om oor haar te kom. Toe ek die nuwe een ontmoet, wat my ook nou gedisappoint het, het ek haar mooi gevra om nie my hart ook te breek nie. Sy het mooi gepromise dat sy nie soos die ander is nie, Antie. Maar toe doen sy tog maar nes die ander. Ek begin nou dink dat ek gecurse is, Antie. — Hartseer Outjie, WhatsApp Open hole syndrome. Of soos die oumense van doerie tyd gesê het — oopgat. Liefie, só vrygewig kan ’n mens nie in die lewe wil wees nie. Antie gaan nou dalk ’n bietjie harsh klink, maar dis vir jou eie beswil. Vir hierdie girls was jy niks anders as ’n cash till nie. Die answers tot al hulle financial dreams. En as jy nie meer aan hierdie dreams kan voldoen nie, is dit die high way vir jou. Oor en oor en oor … tot by girlfriend nommer 5. En nie by een van hierdie meisies het jy gedink “but wait a minute … hoekom turn hierdie verhouding dan nou uit soos die ander” nie? Nee, jinne, die lewe is swaar. Hier styg petrol al weer. ’n Mens kan nie só geld wil weggooi en dit agter koeksisters aan nie! Hulle gooi ’n lange as jy hulle nie meer met geld kan instop nie en los jou nie net met ’n gebroke hart agter nie, maar ook ’n klomp skuld. Dis tyd om jou lesse te leer, om daaruit te leer. Daar hang nie ’n For Sale-bordjie voor liefde se deur nie. Jy kan nie iemand betaal om dieselfde oor jou te voel soos jy oor hulle voel nie. Hulle gaan net jou wallet leeg suig en aanbeweeg. Dis hoe gold-diggers operate. Jy moet ophou om ’n instop-myn vir hierdie tipe meisies te wees. Pas ’n slag geduld toe. Wag op die regte een. Kyk die katte eers goed uit die boom. In daglig en in tye van load-shedding. Ruik die koffie in die kombuis as die krag wel die dag aan is en die ketel darem ordentlik kon kook en besef happiness kan nie betaal word om in jou lewe te kom nie, maar moet allow word om op die regte tyd en plek jou lewe binne te stap. Liewe Antie Mona EK WAS 35 jaar lank in ’n verhouding met ’n man. Ons dogter is nou 22 jaar oud. Hy was getroud en was ’n millionaire. Nie dat dit my gepla het nie, Antie. Ek het my kind alleen grootgemaak. Sy mense is gesiene mense in die kerk. So twee jaar gelede loop ek hom raak. Ek was geskok toe hy my vra of ons weer kan probeer. Ek het besluit om hom nog ’n kans te gee en aan die begin het dinge lekker verloop. Maar nou is hy soos ’n papegaai. Hy repeat als wat ek aan hom vertel het as hy dronk is. Dan verbeel hy hom nog dat hy ’n millionaire is. Hy kan nie vrede daarmee maak dat hy niks meer het nie. Ek is two-mind­ed oor of ek met hom moet trou, Antie. Ek is L en hy is R van Lavender Hill. — L, Whats­App Liewe L,’n mil­lio­naire van Lavender Hill? Hierdie man het jare ge­lede jou en julle kind aan julle eie lot oorgelaat. Maak nie saak hoe ryk hy destyds was nie, hy het nie ’n sent bygedra om julle dogter te help grootmaak nie. Selfs al was hy getroud, kon hy nie eens skelmpies ’n sent afknyp om te help met melk en nappies nie? Noudat hy down en out is en sy vorige rykmanslewe iets van die verlede, nou kruip hy weer uit sy mansion van ’n gat? Om jou lewe te kasty as hy dronk is? Dis mos nou load-shedding. So, as dit donker is, kan ’n mens nie altyd sien waar jy loop nie. Het jy dalk op só ’n aand gestumble en op jou kop geval? Hoe anders kan ’n mens explain dat jy even dink om met hierdie man te trou? As hy dan nou klaar ’n las is, hoe dink jy gaan hy wees as jy eers met hom getroud is? Hierdie man klink na miljoene rande se probleme. Hy gaan jou elke keer as hy dronk is tot vervelens toe vertel van die dae toe hy geld gehad het en watter armmans­lewe hy nou met jou moet lei. So asof jy verantwoordelik is vir sy fortune wat hy verloor het. Jy kan nie 35 jaar gelede se ou koeie nou weer uit hulle sloot wil resuscitate nie. Daai koeie het hulle tyd gehad.