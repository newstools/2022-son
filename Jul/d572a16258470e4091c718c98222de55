DIE voorste mans- en vroue-netbalspanne sal Saterdag in die Paarl sake uitspook om die Twizza-titel. Dié championship waaraan klubspanne van die Wes-Kaap se ses streke —Weskus, Eden, Cape Town, Overberg, Cape Winelands en Sentraal-Karoo — sal deelneem, word op die bane van die Boy Louw-sportterrein gehou. Dié toernooi word as die grootste ontwikkelingstoernooi in die land beskou in al 52 distrikte van Netbal Suid-Afrika. Die wenner van die championship sal die Wes-Kaap in September in die nasionale toernooi verteenwoordig. Die reeks, wat reeds in Mei begin het, is deel van Netbal SA se veldtog Magnificent 3M. Met dié veldtog hoop Netbal SA om teen 2025 reeds drie miljoen individue by die unie geregistreer te hê. Dit sluit spelers, administrateurs, coaches en um­pires in. Intussen is Malmesbury Dinsdag as die Weskus se kampioen gekroon. Dit volg nadat hy Langebaan met 28-19 laat les opsê het in die eindstryd in Moorreesburg. Verras Malmesbury word as een van die sterk aanspraakmakers beskou. Maar die Suidwestelike Distrikte kan verras met die Suid-Kapenaars wat in die vroue-afdeling deur Cayote van Hartenbos verteenwoordig word. In die mansafdeling gaan Jaguars probeer om hulle stempel af te druk. De Tyger (vroue) en Singapore Queens (mans) is Cape Town se verteenwoordigers.