DIE eerste episode van Spoorloos: Die Eiland sal jou regop in jou stoel laat sit terwyl jy daarna smag om die tweede episode te verslind. Die vierde reeks van dié kykNET-dramareeks, Spoorloos: Die Eiland, word van vanaf Dinsdagaand om 20:00 op kykNET (DStv-kanaal 144) uitgesaai. Ons het die voorreg gehad om die eerste twee episodes onder oë te kry voordat dit op die kassie verskyn. Ons kan nie te veel weggee nie, maar wat ons wel kan sê is die verdwyning van ’n vrou en die arrestasie van ’n man groot opslae veroorsaak. Die eerste episode is verskriklik belangrik en jy sal dit moet kyk om sin te maak van die storielyne wat daarop volg. Die eerste episode speel tussen twee tydlyne af – een in die hede en een ses jaar gelede. Nes die vorige reekse is Spoorloos: Die Eiland ’n losstaande reeks met ’n nuwe storielyn, eie karakters en rolverdeling. Die jongste reeks speel af op ’n fiktiewe eiland vol geheime. Bobby van Jaarsveld speel die rol van Stefan Claasen, die argitek wie se lewe chaoties word wanneer ’n toevallige ontmoeting met sy lang verlore eerste liefde hom by ’n web van bedrog insleep wanneer sy vermis raak en hy van moord op haar beskuldig word. Die aktrise Izel Bezuidenhout vertolk die rol van Emma. Armand Aucamp is te sien as Emma (Izel) se man, Lucas Eloff. Stefan (Bobby) se beste vriend, Phillip Naudé, word deur Tiaan Slabbert vertolk. Leché Joubert vertolk die rol van Stefan (Bobby) se verloofde. Deon Coetzee vertolk die rol van Freek, Emma se pa. Professor Hannes van Wyk is te sien as ’n professor in mariene biologie. Marisa Drummond is te sien as Cobie Lambrect, Freek se vrou en Emma se stiefma. Belinda Paige, die ma van Stefan (Bobby) se seuntjie, Lenny, word deur Robyn Rossouw vertolk. Ilse Klink se karakter is Melanie Paige. Sy is die ma van Belinda. Brendon Daniels vertolk die rol van George Paige, die man aan Melanie (Ilse) se sy en Belinda (Robyn) se pa. Spoorloos: Die Eiland bestaan uit agt episodes en begin Dinsdag 19 Julie om 20:00 op kykNET (DStv-kanaal 144)