ESKOM gaan tugstappe neem teen die werkers wat op ? onbeskermde staking was. Só het CEO André de Ruyter Vrydag genoem toe hy ook gesê het loadshedding kan gekeer word indien werkers na hul poste terugkeer. De Ruyter het bevestig 90% van werkers by drie kragstasies is nog afwesig. "Ons sal dissiplinêre stappe neem teen werkers wat onwettig wegbly. In gevalle van intimidasie en geweld sal Eskom se dissiplinêre kode toegepas word. "Enige kriminele dade tydens die onbeskermde staking sal ook by die polisie aangemeld word." Intussen het Eskom Saterdagoggend fase 2-beurtkrag vir die naweek begin toepas.