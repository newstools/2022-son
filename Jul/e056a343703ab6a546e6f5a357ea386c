'N VROU (44) van Delft wil dagvaar vir pyn en lyding nadat haar buurvrou se pitbull haar in April gebyt het. Sy sê die buurvrou gee nie eers om nadat die hond amper haar been ook gebreek het nie. Sy wil haar nou dagvaar vir R10 000. Volgens haar het die 15-jarige dogter van die buurvrou net gestaan en kyk toe die hond haar aanval. "Die buurvrou het my kliniek toe gevat en R50 vir taxi fare gegee om terug te kom. Teen daai tyd was daar nie taxi's nie en ek moes my seun vra om 'n kar te huur om my terug te bring." Sy het intussen baie geld uitgehaal vir haar trips na die kliniek. Die vrou sê die eienaar van die hond gee nie om nie en sy het nou 'n saak gaan maak. Die vrou wou nie met Daily Sun praat nie. - Daily Sun