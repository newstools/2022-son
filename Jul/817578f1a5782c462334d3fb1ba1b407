DESIREE Ellis, coach van Banyana Banyana, is bewus dat wanneer jy battleground toe gaan, jy niks vanselfsprekend kan vat nie en altyd vir die ergste moet voorberei. Dit is waarom die SA span se Kaapse coach nie met ’n slap riem uitgevang gaan word nie. Banyana Banyana speel môre in die kwarteindronde van die Wafcon in Marokko teen Tunisië. ’n Oorwinning sal Suid-Afrika se plek by volgende jaar se World Cup in Australië en Nieu-Seeland verseker. Ellis het Dinsdag haar ster-striker, Thembi Kgatlana, met ’n Achilles-besering verloor. ’n Dag later is haar kamp deur die Covid-19-virus getref met lede wat positief getoets het en reeds in isolasie is. “Dit is ook waarom ek ’n baie versatile squad gekies het. Dit is juis vir situasies soos dit, want jy weet nooit nie.” Ellis se visie en proaktiewiteit volg nadat dr. Rodney Mokoka, spandokter van Ban­yana, die treurige nuus bevestig het. “Ons het een beampte gehad wat voor die Burundi-wedstryd positief getoets het. Die amptenaar is geïsoleer en behandel aangesien sy simptomaties was,” het Mokoka gesê. “En 48 uur voor die Botswana-wedstryd het ons een speler gehad wat positief getoets het vir Covid-19 en sy was ook simptomaties. “Sy is in kwarantyn geplaas en behandel. Haar kamermaat, wat negatief getoets het, is in isolasie, daarom het hulle albei die Botswana-wedstryd gemis.” Intussen is Ellis ook bewus die show must go on wat haar voorbereiding betref vir vandag se kwarteindstryd teen Tunisië in die Moulay Hassan FUS Stadium. Ellis sal nou die geestelike deel van haar spelers se game in orde moet kry, want hulle het die talent om sukses te behaal. Gunstelinge ’n Oorwinning sal ook Ban­yana Banyana nader aan ’n eerste Wafcon-titel neem. Die SA span het al vyf keer in die eindstryd gespeel, maar elke keer by die laaste hekkie gestruikel. Ná die Suid-Afrikaners se oorwinning in die eerste game teen Nigerië, word hulle egter as groot gunstelinge beskou om die titel te wen. Nigerië se Super Falcons het in die vorige Wafcon-toernooi (in 2018) Suid-Afrika met penalties geklop. Nigerië het dié titel al 11 keer gewen.