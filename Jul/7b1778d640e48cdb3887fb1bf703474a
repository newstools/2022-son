VERWAG weer ’n dag van weghol-scores in die Superliga van die Suidwestelike Distrikte. Dit is veral die twee voorbokke in die wedloop om die topvier, Crusaders en Heidelberg, wat die telborde kan laat spin. Daar is geen manier dat Jaguars vir Heidelberg op sy tuisveld kan klop nie. Daarvoor beskik die coach Johan Erasmus se span oor te veel skietgoed. Heidelberg is klinies in die uitvoering van sy game-plan en is doelgerig. Die eersteronde-sege van 99-7 oor Eagles Stars is ’n bewys van die span se voorneme om alles uit die weg te vee. Drieë-masjien Daar is geen twyfel dat Heidelberg sy plek in die semifinal wil verseker nie. daarom is hy genadeloos. Die drieë-masjien van Heidelberg kan beslis môre volstoom funksioneer. So kan daar ook verwag word dat Blanco gaan deurloop teen Crusaders wanneer hy die gasheer vir die voorloper is. Hoewel Eagle Stars op hulle tuisveld in Sedgefield met meer selfvertroue speel, is die kanse maar skraal hulle die Barbarians sal kan stuit. Dit wil voorkom of die Baabaas se mojo terug is, veral as daar teruggekyk word na hul sege verlede naweek oor Evergreens. Die fixtures is: HEIDELBERG-STADION: Heidelberg t Jaguars; HEIDEDAL: Maori’s t Progress; GRASSY PARK SEDGEFIELD: Eagle Stars t Barbarians; BRIDGTON-SPORTTERREIN, OUDTSHOORN: Bridgton t Groot-Brakrivier; PACALTSDORP-SPORTTERREIN: Evergreens t George; BLANCO-SPORTTERREIN: Blanco t Crusaders.