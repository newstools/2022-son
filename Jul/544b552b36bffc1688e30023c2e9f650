OUDTSHOORN. - ’n Man van Prins Albert met die bynaam “Ou Lem”, wat die aand van 13 Maart 2021 die 39-jarige Jakob Williams in sy eie erf geklap en met 'n mes in die nek gesteek het, is in die streekhof aan poging tot moord skuldig bevind. Vonnisoplegging is tot volgende maand uitgestel. Jonathan Fransen (24) se weergawe dat Williams homself tydens ’n worsteling tussen hulle raakgesteek het, is deur die hof as onwaarskynlik verwerp. Volgens Williams se elfjarige dogter het haar pa pas uit die slaap opgestaan en toe vir Fransen en sy vriend Brandon Jantjies gevra het om nie teen sy heining te lê nie. 'n Worsteling het ontstaan en die jong getuie het die hof vertel dat die beskuldigde 'n lang mes met 'n swart hef op haar pa getrek het. Die saak is vir vonnisverrigtinge tot 28 Julie uitgestel. Fransen is sedert sy skuldigbevinding verlede Vrydag in aanhouding. 