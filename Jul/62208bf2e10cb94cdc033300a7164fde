DIE Deen Louw Foundation is ’n non-profit-organisasie wat die lewe help verlig in arm gemeenskappe in en rondom Mitchells Plain. Dit is die breinkind van die bekende en talentvolle Suid-Afrikaanse musikant Deen Louw. Die organisasie bestaan al vanaf 1993 en hulle bedryf ’n feeding scheme waar hulle duisende honger magies voed. Hulle help ook women in need en verwys hulle na shelters. Dan samel die organisasie ook klere, sanitary pads en stationery vir behoeftiges kinders in. “Ons is tans in die proses om te werk aan ’n inisiatief waar ons die jeug gaan leer hoe om musiek te maak,” gaan Deen voort. “Ons word nou gelukkig geborg deur die Nasionale Lotery. Op Sondag 31 Julie hou ons ’n Praise and Worship Gospel Concert te Spine Road High se saal in Mitchells Plain as deel van ons fondsinsameling.” Die deure word 17:00 oopgemaak. Die show begin 18:00. Van die beste talent in die gospelwêreld gaan sorg vir lekker vermaak. Onder andere Tony Bagley, Brent Kruz, Ricardo Brunette, Amos Fortuin, Louie Fortune, Godfrey Williams, die gospelgroep Young Revela­tions, Paul Samuels Gospel Band en vele meer. Die MC vir die aand is die gospelsanger MC en comedian Craig Japhta.