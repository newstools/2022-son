'N MAN in die Sentraal Karoo wat gesoek word vir veediefstal, ontduik die polisie reeds 24 jaar lank. Kapt. Malcolm Pojie, 'n woordvoerder van die polisie, sÃª Piet Jaftha, wat nou sowat 51 moet wees, het 'n dag voor sy hofverskyning in Julie 1998 verdwyn. Volgens Pojie het Jaftha in Louis Fleurstraat in Richmond gebly, maar hy is nooit weer gesien nie. Murraysburg se landdroshof het 'n lasbrief vir sy arrestasie 24 jaar gelede uitgereik. Enigiemand wat weet waar Jaftha is, word gevra om die ondersoekbeampte sers. Roberto Johnson te kontak. Hy is gestationeer by Beaufort-West se veediefstal-eenheid. Dis onbekend hoeveel vee Jaftha gesteel het. - Algoa FM