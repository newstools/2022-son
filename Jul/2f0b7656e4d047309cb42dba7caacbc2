DIE presidensie sê adv. Malesela Teffo se bewerings, dat hulle agter intimidasie sit wat veroorsaak het dat hy hom aan die Senzo Meyiwa-saak onttrek het, is ongegrond en skadelik. "Die presidensie neem nie deel aan strafregtelike ondersoeke of verhore nie en is nie betrokke by enige vermeende teisteing van adv. Teffo nie," sê die presidensie in 'n verklaring. Luidens die verklaring is Teffo se ongegronde bewerings ook skadelik vir die reputasie van die kantoor van die president. Die presidensie sê Teffo, as dienaar van die hof en professioneel in regskringe, moet waardering het vir die vlakke van waarheid wat nodig is om sulke bewerings oor enige instelling of individu te maak.