PETER FISHER, beter bekend as “Lucky”, en Reggie Jantjies is twee van die legendes wat hulle merk in Stellenbosch gemaak het. Jantjies en Lucky het saam hulle opgang na pro-vlak gemaak sedert hulle grootworddae in Stellenbosch, waar hulle vir die sokkerklub Idas Valley gespeel het en toe op beroepsvlak ook saam vir Cape Town Spurs en Hellenic gespeel het. Jantjies is in 2019 oorlede. “Ek en wyle Reggie het goeie dae op en van die sokkerveld enjoy. Dit was goeie dae,” het Lucky vertel terwyl hy na talentvolle spelers in aksie gewys het. Toekoms “Ek is deur die bestuur van die LFA genader om te help met identifisering van talent en te kyk hoe ek saam met die LFA die talent in die toekoms kan nurture. Van die spelers is baie talentvol en benodig net guidance. “Ek wil ook weer my sokkerskool laat herleef, want ek voel ek kan ’n bydrae maak met ontwikkeling.”