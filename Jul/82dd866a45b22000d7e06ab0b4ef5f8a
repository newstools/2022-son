Gewoonlik is hulle die mense wat die brande blus, maar hierdie keer gaan twee van ons brandbestryders die paaie aan die brand ry met hul fietse. En dít alles vir liefdadigheid. Jermaine Carelse, woordvoerder van die Stad Kaapstad se brand- en reddingsdienste, en sy kollega Dino Levendall sal oor ’n paar maande weer dae op hulle fietse deurbring om fondse vir liefdadigheid in te samel. Die twee sal op hul fietse klim vir die Grandads Army Memorial Ride wat jaarliks plaasvind.