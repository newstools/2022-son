BHEKI Cele het behoorlik die leier van 'n civil rights groep by 'n vergadering in Gugulethu ingevlieg. Die minister van polisie was by 'n vergadering om met inwoners van Nyanga en Gugulethu en gemeenskapsorganiasies oor misdaad te praat. Ian Cameron, direkteur van Action Society, het hom in die rede geval en gesê die ministerie van polisie kan nie inwoners teen ernstige misdaad beskerm nie. "Jy faal jou eie konstitusie en kom nie jou mandaat na nie. Dit is om die gemeenskap te beskerm. Ek sien jou nie die nagte hier patrolleer nie. "Nie een van die vroue het bodyguards wat in die aande saam met hulle huis toe stap nie. Hulle doen dit op hulle eie, want hulle is dapper. Dis onaanvaarbaar meneer. Jy kyk neer op buurtwagte en verstaan nie die polisie-raamwerk nie. Jy faal jou pligte." Dinge het so warm geword dat Cele vir Cameron gesê het om te "shut up". "Ek is 'n seun van die grond. Ek verkies om nie vandag oor politiek te praat nie. Wat ook al met my gebeur, ek sal in die land begrawe word. "Ek het nie gister by gevegte van menseregte aangesluit nie. Ek sal nie dat iemand my 'n tuinjong noem nie. Moenie my uittart nie.  Ek het die lewe geleef. Shut up!"  