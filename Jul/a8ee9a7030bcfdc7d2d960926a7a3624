DIE Suid-Afrikaanse aktrise Lex King het viral op YouTube gegaan vir haar soentoneel saam met Leighton (Broadway-ster Reneé Rapp) in die eerste episode van HBO Max se 18SNL-treffer The Sex Lives of College Girls, wat tans die gewildste internasionale reeks op Showmax is. Die snit van 30 sekondes is al meer as 5,7 miljoen keer op YouTube gekyk. Jy sal die kenmerkende rooikop herken uit haar rol as Aphrodite, die godin van liefde en skoonheid, in Troy: Fall Of A City. Nadat sy haar naam gemaak het met rolle in internasionale rolprente en programme wat in Suid-Afrika gemaak is soos Dominion, Eye In The Sky en SAF3, leef sy nou haar beste lewe in die VSA. Sy speel Ilsa in die tweede seisoen van The Mysterious Benedict Society en Callie in agt episodes van American Princess, benewens kleiner rolle in NCIS: Los Angeles, Brave New World en die Emmy-benoemde The Good Lord Bird. The Sex Lives of College Girls het ’n 97% kritici se gradering op Rotten Tomatoes, met Mashable wat dit “’n skreeusnaakse, sexy verrassing” noem, Entertainment Weekly sê dit is “slim, skerp en sassy”, en The Wrap noem dit “raunchy rom- com pret.” Die programreeks is reeds vir ’n tweede seisoen hernu deur HBO Max, en is benoem vir Uitstaande Nuwe Reeks by die 2022 GLAAD-toekennings en die 2022 MTV TV-toekennings se Here for the Hookup-prys. Die hit program is die jongste aanbod van die sesmalige Emmy-benoemde Mindy Kaling en haar Never Have I Ever-medevervaardiger Justin Noble (wat ook op Brooklyn Nine-Nine geskryf en vervaardig het). 