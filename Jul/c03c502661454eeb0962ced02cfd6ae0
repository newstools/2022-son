DIE k*k het Saterdag behoorlik in Kimberley gespat toe inwoners emmers met riool oor die huis van ’n ANC-raadslid gegooi het. Inwoners in Suid-Afrika is reeds lankal gatvol vir die swak dienslewering. Op ’n video wys dit waar inwoners emmers riool oor die huis gooi. Pee, drolle en ander ongewenste goed was na verneem word in die emmers. Mense met maskers en handskoene het die protes uitgevoer en ’n mens kan sien waar ’n inwoner in die huis skuil. Daar word verneem dit gaan oor swak dienslewering in wyk 29 van Kimberley. The South African berig inwoners het genoeg gehad omdat geen aandag aan hul noodkrete gegee word nie. Hulle het besluit om drastiese stap te neem.