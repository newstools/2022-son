HULLE noem hom deesdae “The Accidental Hero” ná sy heldedade vir Flamingo FC Sondag in die Coca-Cola Cup se Round of 64 teen Salt River Celtic. Zukhanye Plaatjies is maar net 16 jaar oud, maar het in dié stryd gewys dat daar vorentoe nog ’n baie groot toekoms op hom as doelwagter wag. Dié leerder van Langa het as reserve goalie op Johnson Road opgedaag en sou waarskynlik nie verwag het om te speel nie — veral nie met die ervare Masizakhe Myataza wat die nr. 1-trui van die span van Langa gedra het nie. Myataza was al op Chippa United en Cape Town City se boeke en is deesdae ’n sleutelfiguur in Flamingo se beginspan. Maar soos dinge uitgedraai het, het die jong Plaatjies kort voor die einde sy mentor vervang nadat Myataza met ’n rooi kaart van die veld gestuur is. En van die word go het die jongeling gewys dat hy gemaak is vir dié soort oomblikke. Toe hy opgekom het, was sy span nog met 1-2 agter, maar met byna die laaste skop in regulation time het Flamingo die gelykmaker gekry. Myataza het verduidelik: “Hy is nog baie jonk, maar is iemand wat nie bang is nie. Hy is ook vol selfvertroue.” En dit is met dié selfvertroue dat Plaatjies in die penalty shootout sy ding gedoen het. Stomgeslaan Met acrobatic dives het hy twee van Salt River Celtic se penalties gesave. Die selfvertroue en arrogance waarmee hy dié penalty shootout benader het, het baie toeskouers stomgeslaan. En toe die sudden death begin, het hy die bal gegryp en self die eerste penalty geneem om sy span in die Round of 32 te plaas. Hy is agterna skouerhoog deur sy spanmaats en Flamingo-ondersteuners van die veld gedra. “Daar wag groot dinge op hom. Hy het die regte temperament en skill om dit te maak. Ek werk baie met hom en wil hom Johannesburg toe neem sodra hy met matriek klaar is,” het Myataza gesê. “Hy is beslis een van die grootste talente in die townships en ons moet seker maak dat hy nie by the way­side val nie.”