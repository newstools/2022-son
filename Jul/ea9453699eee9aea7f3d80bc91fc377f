’N OU gunsteling met ’n nuwe kinkel. Met die vinnige opkoms in tegnologie en innovasie, omhels die bekroonde M-Net-program Carte Blanche die digitale wêreld en bied hul gehoor die beste van gebalanseerde storievertelling en alles Suid-Afrikaans deur die gemak van jou digitale toestelle. Sedert 1988 dek Carte Blanche die stories wat saak maak – jou stories. Die program het owerhede aanspreeklik gehou, kleintydse skelms agtervolg en wys leefstyle en dele van die wêreld wat selde gesien word. Hulle glo dat jy die reg het om dit alles te hoor. Nou betree hulle ’n nuwe digitale realm en bring vir jou Carte Blanche: The Podcast. Met die vinnig groeiende neiging van poduitsendings in Suid-Afrika oor die laaste paar jaar, het Carte Blanche ’n gap in die poduitsendinglandskap geïdentifiseer wat sterk, Suid-Afrikaanse storievertelling lewer. Die Podcast is gebore deur inhoud te skep wat nie net informatief is nie, maar wat luisteraars op ’n reis vir die oor neem, gevul met uitgesoekte musiek en omgewingsklanke. Die podcast sal fokus op unieke stories met ’n unieke en vars perspektief. Elke episode sal ’n buitengewone storie tot lewe bring – of dit nou is om langs die Weskus te trek op soek na diamante of om in ’n helikopter te klim om ’n veiligheidsnet te sien wat onwettige mynwerkers toemaak. Intussen sal luisteraars ook ’n bekende stem hoor. Die voormalige Carte Blanche-aanbieder, en nou die program se uitvoerende hoof vervaardiger, John Webb, sal dele van elke episode vertel. Kwaliteit John sê: “Ons is passievolle ondersoekers en joernaliste, maar ons passie lê in storievertelling. Ons waagstuk in podcasting was ’n natuurlike evolusie, en ek is verheug oor die kwaliteit wat ons bied. Dit is werklik aangrypende inhoud.” Nuwe episodes sal elke week op alle groot podcast-platforms beskikbaar gestel word. Dit gee beide plaaslike en internasionale gehore toegang tot storievertelling wat kenmerkend Carte Blanche is.