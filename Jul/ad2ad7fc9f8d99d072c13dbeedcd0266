LADISMITH. â€“ Tears of a cop. Dit is hierdie gedig wat die naweek tydens die begrafnisdiens van gevalle konst. Shamielah Arendse wat voorgelees was wat cops se trane laat vloei het. Die begrafnisdiens het die verbeelding aangegryp. Haar kollegas van heinde en ver het gewys dat sy een van die diens se gewilde familielede was en die huldeblyke getuig daarvan. Kapt. Ray Gelant, haar onmiddelike bevelvoerder en ook 'n huiskind van Ladismith, het gepleit dat die gemeenskap saam met die polisie moet werk. Arendse van Ladismith is in Delft geskiet. Haar voormalige bevelvoerder, lt.kol. Henry Heydenryck het die gemeenskap van Ladismith bedank vir die goeie opvoeding wat in die lewe van Shamielah sigbaar was. Sy voorlesing van die gedig: "TEARS OF A COP", het die waarde van polisiewerk opnuut onderstreep. Maj.genl. Patrick Mbotho, speurhoof in die Wes-Kaap, het die familie bemoedig deur erkenning te gee aan hul verlies. Hy het ook die versekering gegee dat alles gedoen word om die skuldiges aan die pen te laat ry. Mbotho het ook die gemeenskap gevra om Arendse se twee kinders te ondersteun. 