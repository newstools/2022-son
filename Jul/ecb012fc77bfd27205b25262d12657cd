DIE kleintjies by die Injabulo Day Care Centre in Small Farms in Evaton, Vaal, in Gauteng het die afgelope maand nie veel pret gehad nie. Rioolwater het by ’n mangat tot in die jaart gekom waar die kleuterskool is. Die voorval is deur ouers en onderwysers by die plaaslike munisipaliteit aangemeld, maar niemand het dit nog kom regmaak nie. Een van die onnies, Nontsikelelo Diwathi, sê dit raak selfs die water in die kombuis. “Dis frustrerend want hulle sê heeltyd hulle kom uit.” Ander mense in die buurt word daardeur geraak. Die Emfuleni-munisipaliteit sê hulle water en sanitasie-eenheid doen hulle beste om die probleem onder beheer te kry. - Daily Sun