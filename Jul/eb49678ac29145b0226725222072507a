ERIK ten Hag, Manchester United se manager, het ’n dapper stelling gemaak oor Cristiano Ronaldo se toekoms by dié klub. Ronaldo werk nog nie amptelik saam met United se nuwe baas nie, nadat hy United se voorseisoense toer na Thailand en Australië misgeloop het. Die 37-jarige is na bewering steeds in Portugal nadat hy om familie-redes vir aftyd gevra het. Daar word ook verneem dat die Portugees die Red Devils gevra het om hom tydens die transfer window te verkoop, met CR7 wat volgende seisoen Champions League-sokker wil hê, iets wat die span van Old Trafford hom nie kan bied nie. Terugkeer Ten spyte van die feit dat die vyfmalige Ballon d’Or-wenner in die voorseisoen feitlik nie bestaan het nie, bly Ten Hag optimisties oor die skerpskutter se terugkeer na die klub, en het selfs voorgestel dat hy sy verblyf verder kan verleng. “Ek is goed ingelig, hy het ook ’n opsie (van nog ’n jaar),” het die Nederlander gesê. “Ja, hy kan langer as volgende seisoen bly. “Natuurlik het ek vir drie jaar hier geteken, maar in sokker is dit ook korttermyn. Ons moet van meet af wen, so ek kyk nie so ver vorentoe nie. “Ek het ’n strategie. Dit is ’n proses, dit neem tyd, maar op die ou end moet ons uit die staanspoor seker maak daar is ’n wenspan.”