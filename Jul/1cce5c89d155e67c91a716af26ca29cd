'N INBREKER (17) is vir sakeroof en brandstigting gearresteer nadat hy flou binne 'n winkel gevind is. Sy arrestasie volg nadat die polisie, paramedics en brandweermanne Vrydag na die toneel ontbied is. Die jong verdagte is flou binne 'n winkel aangetref nadat hy toegang deur die dak gekry het. Lt. kol. Amanda Funani, polisiewoordvoerder, sÃª die verdagte is gered en hospitaal toe geneem waar hy vir rookinaseming behandel is. Die winkel het afgebrand. Die seun is later in sy ouers se sorg vrygelaat. Hy verskyn Maandag in die Wolmaranstad-landdroshof.