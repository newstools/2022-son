DIE Springbok-haker Bongi Mbonambi se viering van sy 50ste toets Saterdag in die Cape Town Stadium is dalk so bietjie versuur. Luidens die nuus-webtuiste The South African is dié kranige rugbyspeler in die sop oor agterstallige papgeld. Mbonambi het glo nou al vir 12 jaar lank nie enige child support vir sy vervreemde dogter betaal nie. Die ma, Koketso Matlala, het aan The South African vertel sy en die Bok-haker was in ’n kort verhouding in 2010 betrokke. Sy het daardie selle jaar geboorte geskenk en Mbonambi ingelig die kind is syne. Hoewel hy hom afgestry het, is daar met bloedtoetse bewys die kind is wel syne – hy wou glo die vrou ook oorreed om vir ’n aborsie te gaan. Mbonambi is in 2019 ook deur ’n hofbevel gemaan om maandelikse support van R5 250 te betaal en die fooi moet ook jaarliks verhoog word. Matlala voer aan Mbonambi bring nie gereeld sy kant nie. Dié Springbok is ook getroud en het in 2019 ’n babadogter, Esa Khanyisile, met sy vrou, Anastacia, gehad.