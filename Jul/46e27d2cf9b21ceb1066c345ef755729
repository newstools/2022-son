MITCHELLS Plain se vroue-dartsspan is in Johannesburg as die nuwe nasionale kam­pioen gekroon. Hulle het ’n ander Kaapse span, South Peninsula, as verdedigende kampioen onttroon. Mitchells Plain se vroue het die spanbestuurder Theresa Nicholson met verskeie spogvertonings gewys wat in hulle steek deur met 9-7 te wen. Colleen Solomon, een van die sterre van die toernooi, het in een van haar wedstryde met 113 afgesluit om sake 4-4 te maak. Minute later het die rookie Berenice Plaatjies verras met ’n verstommende 119 om haar span die voortou te laat neem. Tayla Carolissen en Solomon het daarna die volgende twee bene gewen om die titel te beklink. Mitchells Plain het in section 1 al sy wedstryde gewen en is ook as algehele wenner aangewys. In die enkelspel het Solomon in die semi’s uitgeval en Carolissen in die quarters. Solomon is vir haar spel beloon deurdat sy gekies is om Suid-Afrika volgende jaar in die wêreldkampioenskappe in Denemarke te verteenwoordig.