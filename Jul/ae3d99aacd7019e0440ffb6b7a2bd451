DAAR was die afgelope week weer geen keer aan die o.18-hokkiespanne van die Westelike Provinsie by die provinsiale toernooi in Stellenbosch nie. Albei Kaapse spanne, die seuns en meisies, het gister hul plekke in vandag se eindstryde bespreek. Die meisies kom om 10:45 teen Suid-Vrystaat te staan nadat hulle gister in die semi-final te sterk was vir Amathole (Border). Die Kapenaars het dié stryd met 4-1 gewen. Die seuns, met die kaptein Alex Blows, aan die spits, het hul plek in vandag se eindstryd bespreek deur Suid-Vrystaat met 4-0 van die baan te vee. Die WP-span kom om 12:30 in die eindstryd teen KwaZulu-Natal Coastal te staan. Blows en sy spanmaats sal egter versigtig moet wees vir dié KwaZulu-Natallers, nadat die spanne in die laaste groepwedstryd met 2-2 gelykop gespeel het. Dit was die enigste doele wat die Kaapse span tot dusver in dié toernooi afgestaan het. Blows was met sy spoed en uitstekende dribbling tot dusver een van die toernooi se groot sterre. Hy word in die verdediging en middelveld gebruik en sal beslis ’n beter opsie wees indien hy in ’n meer attacking role ingespan word.