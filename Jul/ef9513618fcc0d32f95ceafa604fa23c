COPS in die Noord-Kaap het gou drie merts se wind uit hulle gewurg. Drugs ter waarde van meer as ’n miljoen rand is onderskep. In een voorval het cops van Springbok en Upington ’n 34-jarige jakkals vasgetrek vir die besit van 312 Boss Mandrax-tablette. Die waarde word bereken op R24 960, volgens polisiewoordvoerder kapt. Olebogeng Tawana. Die gesamentlike cop-span het gereageer op ’n wenk van die publiek. Hulle het ’n verdagte voertuig dopgehou. Volgens info was daar ’n besending drugs in dié voertuig. Dis toe onderskep. In ’n nie-verwante voorval het die snuffelhond Eddie drugs ter waarde van ’n paar duisend rand gaan uitwys ná info dat ’n vrou by die Hartswater- taxi-rank drugs uit haar rooi Range Rover smokkel. Die cops en Eddie kon niks in die voertuig vind nie. Hulle is toe na haar huis in Taung. Hier het hulle tik ter waarde van R3 810, dagga ter waarde van R21 600 en heroïen ter waarde van R1 289 850 gekry. Die vrou sal binnekort in die hof in Taung verskyn. In die laaste voorval is ’n verdagte in Prieska gevang. Die cops het ’n 32-jarige man deursoek. Hulle het tik ter waarde van R2 000 op hom gevind. Daar is ook Mandrax-tablette ter waarde van R360, vyf pakke dagga ter waarde van R50 en R360 kontant gevind en afgevat. Hy sal binnekort ook hof loop. Die cops is geloof vir hul uitstekende werk in die Namakwa-, Pixley Ka Seme- en Francis Baard-distrikte in die Noord-Kaap..