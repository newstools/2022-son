MZANSI se Queen B het nou vir haar ’n jonger lat aangeskaf en sy kan nie wag dat hy uit die buiteland terugkeer sodat sy op sy gesig kan sit nie. Ná jare se gegons lyk dit of nuuskierige agies weer op die punt van hulle stoele is. Dis nadat gerugte weer in die sosiale media opgeduik het dat Bonang Matheba (35) die twin van die Major League DJz, Banele Mbere (31), date. Dit kom nadat sy iets interessants op haar IG-stories geplaas het en selfs die DJ in haar post daarin getag het. Die IG-post lees: “Kom huis toe sodat ek op jou gesig kan sit,” het Queen B uitgelate geskryf. Ten spyte daarvan dat Bonang nie bevestig of ontken het dat die paar saam is nie, is die Twitter-blogger Musa Khawula, wat nou al ’n rukkie die kolletjies verbind, redelik seker dat hulle ’n paartjie is. Die blogger beweer ook dat dit die rede is waarom Mihlali Ndamase daardie onaantreklike foto van Bonang Matheba op haar Instagram-stories geplaas het ondanks gerugte dat hulle goeie vriende is. Dit is omdat Mihlali ook voorheen in ’n verhouding met Banele was. En natuurlik het triestige twieps na Bonang se ouderdom gehap en hardop gewonder hoekom Banele dan nou ’n “gogo” date is. Ek verstaan nie so lekker hoekom mense so naar is nie, want daar is maar net ’n vier-jaar-gap tussen dié twee.