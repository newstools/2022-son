FANS van Netflix se uiters gewilde reeks Stranger Things is natuurlik erg opgewonde oor ’n spin-off-reeks wat binne sy grillerige bonatuurlike wêreld afspeel. Dis nie al nie – daar gaan ook ’n spin-off stage-play wees. Die wetenskapfiksiegruwel, wat ’n groep tieners in ’n fiktiewe Amerikaanse dorp volg terwyl hulle teen monsters uit ’n ander dimensie veg, is een van Netflix se flagship-programme. Die mees onlangse vierde seisoen is bo-aan die kykerranglys van alle tye vir Engelstalige programme. Die skeppers van Stranger Things het reeds gesê seisoen vyf sal die program se “volledige storie arc” afsluit, maar het in Februarie in ’n ope brief aan aanhangers geterg dat daar “baie meer opwindende stories is om te vertel in die wêreld van Stranger Things”. Netflix het Woensdag ’n Stranger Things-spin-off-reeks bevestig wat gebaseer is op ’n oorspronklike idee deur die Duffer Brothers.