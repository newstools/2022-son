MANCHESTER United het glo ’n kortlys van vyf kandidate opgestel wat hulle voel kan van volgende seisoen die hot seat by Old Trafford oorneem. Die Duitse taktikus Ralf Ragnick is sedert Desember in beheer nadat Ole Gunnar Solskjaer afgedank is, maar die wiele val steeds af onder Rangnick. In ’n desperate skuif sit die Red Devils se hiërargie nou hul soektog na ’n permanente manager voort nadat hy vyf kandidate geïdentifiseer het. Die eerste twee name op die lys sluit in Paris Saint-Germain se Mauricio Pochettino en Ajax se Erik ten Hag, wat oënskynlik die gunstelinge vir die pos geword het. Pochettino se job by die Franse kampioenspan hang ook aan ’n draadjie nadat hy misluk het in die Champions League. Zinedine Zidane word nou sterk getip om Poch by PSG op te volg. Terwyl Pochettino en Ten Hag die hoofaanspraakmakers is vir die pos, is die name van Chelsea se Thomas Tuchel, Spanje se Luis Enrique én die Sevilla-taktikus Julen Lopetegui ook by die kortlys gevoeg. – AP