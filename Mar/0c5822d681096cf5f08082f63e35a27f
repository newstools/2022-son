LOTTO geld het die lotery raadsvoorsitter, Alfred Nevhutanda, se posh private landgoed befonds. NPO's wat geld ontvang het, het direk of nie-direk miljoene bygedra om te help betaal vir 'n R27-miljoen spoghuis wat aan Nevhutanda behoort. Die betrokke herehuis op 'n private stedelike landgoed in Annlin, Pretoria-Noord, behoort aan 'n maatskappy waar Nevhutanda die enigste direkteur is. Hierdie spoghuis is op 'n larney twee hektaar (20 000m²) landgoed geleë. Dié herehuis was deur 'n Londen gebaseerde eiensdomsagent vir £2,42-miljoen bemark toe Nevhutanda dit in 2018 gekoop het. Nevhutanda is die direkteur van ten minste 40 maatskappye wat onder meer by myne en kommunikasie betrokke is. Hy is ook 'n senior pastor by Higher Grace Church International. Sy vrou, Tshilidzi, is ook 'n pastor in die kerk. Dié kerk is drie minute se stap van hul huis af. - EWN 