CAPE Town Spurs gaan nie tugstappe neem teen sy assistent coach, Nasief Morris, nie. Dit kom nadat fans Son ingelig het van die ‘lelike scenes’ wat laas week by Ikamva uitgebreek het tussen Morris en van Spurs se faithful. Die fans was glo op Morris se case weens die span van Parow se treurmare op die veld tydens hul derby-nederlaag (0-1) teen Cape Town All Stars. Dit was ook die veranderinge wat gemaak is wat nie lekker met die fans gesit het nie. ’n Moerige fan het na bewering kru-taal gebruik en dreigemente gemaak in die rigting van Morris en hom verbaal afgekraak en aangeval. Dinge het ook oorgespoel tot ná die wedstryd waar Morris ook die fans aangeraai het om vir hom te wag by Ikamva sodat hulle mekaar kan uitsort. Morris was beslis nie happy oor die feit dat hy in die verleentheid gestel en beswadder is nie. Spurs se woordvoerder, Shooz Mekuto, wat saam met Spurs se coach, Shaun Bartlett die situasie ontlont het, reken hy verstaan Morris se antwoord. Mekuto meen dit was ’n “onverwagte insident” wat reeds vergeet is. “Dit is geen big deal nie. Wat was hy veronderstel om te doen toe iemand hom uitlok?,” vra Mekuto op sy reaksie oor die insident. “Niemand gee jou die reg om dreigemente in iemand se gesig te maak nie. Die persoon het hom agtervolg en wou nie let go nie en hy het net sy ground gestaan. Dit was sy keuse. Dit is waarom ons nie enige aksie teen hom (Morris) gaan neem nie. “Hy het homself defend, want die persoon het te vêr gegaan met sy wangedrag. Dit is duidelik dat hy beslis ’n reaksie van Morris wou ontlok. “Dit is waarom ek en die coach ook moes inspring, want die persoon wou net nie ophou nie,” het Shooz bygevoeg. Dit is nie net van die veld af waar Spurs ontsenu voorkom nie. Dit is ook op die speelveld waar hulle wankelrig vertoon. Twee punte uit ’n moontlike 12 vir Spurs is beslis nie wat Bartlett verwag het van hulle eerste vier wedstryde ná die Kers-onderbreking nie. Dit lyk nou onwaarskynlik of Bartlett-hulle nog kan aanspraak maak op die promisie playoffs, omdat hulle te ver agter (12de) is met ’n 13-punt agterstand weg van die derde en laaste playoff-posisie.