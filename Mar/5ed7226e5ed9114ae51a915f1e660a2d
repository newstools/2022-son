'N AANSOEK deur die geskorste ANC-sekretaris-generaal, Ace Magashule, om die korrupsieklagte teen hom te laat vaar is met koste van die hand gewys. Magashule en sy medebeskuldigdes se aansoek in die Vrystaatse hooggeregshof het die geldigheid van die klagte teen hulle bevraagteken en aangedring dat dit laat vaar word. Die hof het in sy uitspraak gesÃª Magashule en sy medebeskuldigdes se aansoek is voortydig en dat hulle vir die verhoorhof moet wag. Die nasionale vervolgingsgesag het intussen die uitspraak verwelkom en fokus nou daarop om seker te maak die voorverhoorverrigtinge word by die volgende hofdatum afgehandel sodat 'n verhoordatum vasgemaak kan word. Magashule en sy medebeskuldigdes staan tereg op 70 klagte wat diefstal, korrupsie en geldwassery insluit. Die klagte hou verband met die R255 miljoen tender om asbekdakke in die Vrystaat te verwyder.