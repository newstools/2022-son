DIE Franse legende Thierry Henry het uitgewys dat Paris Saint-Germain soos ’n maatskappy bestuur word en nie soos ’n sokkerklub nie. Henry het sy mond uitgespoel ná die sterbelaaide PSG se skoknederlaag Sondag in ’n wegwedstryd teen AS Monaco. Die nederlaag volg nadat PSG laas week uit die Champions League geboender is. Henry het gesê: “Daar is ’n gebrek aan verbintenis tussen die klub en die voormalige PSG, asook die voormalige fans van die klub. Dit word bestuur soos ’n maatskappy en nie soos ’n klub nie — daardie verbintenis met die gemeenskap moet herontdek word. “Dit is nie net die trui nie. As jy nie respekteer wat jy moet doen nie, dan moet jy loop. “Die trui moet mense oortref. Wat is die standaard?” het die 44-jarige Fransman en oud-Arsenal-ster bygevoeg. – AP