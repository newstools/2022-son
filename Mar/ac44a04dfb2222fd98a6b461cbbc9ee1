DIE polisie in Strand kort die hulp van die gemeenskap nadat twee mans die Southfork Supermark Sondag beroof het. Dis nie die eerste keer wat die supermark in Jan Bruinstraat beroof is nie.Volgens die polisie het twee mans die plek binne gegaan en die eienaar met ’n vuurwapen bedreig. Een van die rowers het na bewering by die deur gestaan en waghou, terwyl die ander een 'n vuurwapen op die eienaar gerig en geld geëis het. Die rowers is daar weg met 'n onbekende bedrag geld en die eienaar se Huawei P30-selfoon. Enige persoon wat die die twee kan uitken, kan vir lt.kol. Franklin Plaatjies by 082 469 3359 of (021) 8549 100 skakel. 