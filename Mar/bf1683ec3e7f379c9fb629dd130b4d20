JOHN Herdmaker, Kanada se sokkerafrigter, is oortuig die land se fans het nou genoeg rede om in die span te glo. Dit volg nadat die 46-jarige Engelsman Kanada vir die eerste keer in 36 jaar na ’n Wêreldbeker-toernooi gelei het. Die Les Rouges, soos Kanada genoem word, het Jamaika met 4-0 getroef in ’n kwalifiseringswedstryd in die Concacaf-reeks. Dit het Kanada van een van die drie posisies vir ’n plek in vanjaar se finals in Katar verseker. “Toe ek die leisels oorgeneem het, het ek gesê ons gaan vir die Wêreldbeker kwalifiseer, maar ek dink nie hulle het ons ernstig opgeneem en geglo nie. “Ek is bly vir Kanada, want al dié fans het gewag en gewag en gewag – en die hele tyd by ons gestaan. En ons gaan finals toe. “Ek dink hierdie land het nooit in ons geglo nie, want ons het hulle niks gegee om in te glo nie. Hulle glo nóú. “Dit is die tyd vir almal om agter sokker te kom en te verenig, want ons kan ’n powerhouse wees,” sê Herdman. Herdman het ook Kanada se nasionale vrouespan tot ’n bronsmedalje gelei in 2012 en 2016. Amerika, Mexiko, Costa Rica en Panama veg almal vir die laaste twee oorblywende posisies vir wêreldbeker-kwalifikasie. – AP