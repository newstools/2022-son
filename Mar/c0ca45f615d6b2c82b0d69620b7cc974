ALTESAAM 27 polisiebeamptes is sedert April in die Wes-Kaap vir korrupsie gearresteer. So sê die provinsiale polisikommissaris, lt. genl. Thembisile Patekile, by 'n imbizo in Khayelitsha. Die imbizo kom nadat vyf mense vandeesweek in die New Monwabisi-informele nedersetting afgemaai is. Patekile het gereageer op die inwoners se klagtes wat onder meer gekla het dat die polisie korrup is. Hy het in reaksie daarop gesê Donderdag is drie polisiebeamptes by die Lwandle-polisiestasie in die Strand vir korrupsie gearresteer. Patekile het die inwoners aangemoedig om korrupte polisiebeamptes by CrimeStop op 086001011 aan te meld. Dis 'n tolvrye nommer. "Ons soek daai korrupte polisiebeamptes," sê hy verder. "As jy weet van enige korrupte polisiebeamptes, report hulle asseblief, want ek wil hulle toesluit."