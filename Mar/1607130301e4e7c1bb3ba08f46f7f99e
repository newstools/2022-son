OUDTSHOORN. - Die saak teen ’n man wat ’n driejarige kind van sy saamleefmaat met ‘n sambok geslaan het is in die streekhof vir verdere getuienis uitgestel. Francois Keyzer (28), staan tereg op klagte van aanranding met die opset om ernstig te beseer. Hy erken dat hy die kind met die sambok op sy sitvlak geslaan het nadat die kind ’n bord kos uit sy ma se hande geklap het. Volgens die ma, Nicolette Rondganger, het Keyzer haar ook geklap en daarna weggehardloop. Sy het daarna ’n saak teen hom by die polisie gelê. 