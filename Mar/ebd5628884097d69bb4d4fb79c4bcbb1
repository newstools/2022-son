'N 31-JARIGE man van Walmer is tot 35 jaar tronkstraf gevonnis vir 'n reeks misdade wat meestal in Summerstrand in Gqeberha tussen 2013 en 2018 plaasgevind het. Mnikeli Manzi is tot 'n totale 130 jaar tronkstraf gevonnis, maar sal net vir 'n effektiewe 35 jaar omdat baie van sy strawwe samelopend is. Kol. Priscilla Naidu, 'n polisiewoordvoerder, sê Manzi is deur DNA met die sake verbind. Onder meer met die van die moord op Hazel Huggins (85) in Mei 2014. Huggins is vasgebind in die slaapkamer van 'n ouetehuis in Summerstrand ontdek. 'n Moordklag is egter later na strafbare manslag verander. Naidu sê Manzi was ook skuldig bevind op ses klagte van huisbraak, vyf ontvoerings, sewe rooftogte met verswarende omstandighede, een van inbraak met opsit om te steel, en klag van motordiefstal. - AlgoaFM