WERKGEWERS mag self, nadat die ramptoestand verval het, hul werknemers dwing om ingeënt te word. Dit kom nadat die minister van indiensneming en arbeid, Thulas Nxesi, Vrydag ’n praktykkode om blootstelling van werknemers aan Covid-19 te beheer in die Staatskoerant gepubliseer het. Basies word werkgewers herken dat hulle verantwoordelik is vir werkers se veiligheid by hul werksplekke. As gevolg hiervan het hulle die verantwoordelikheid en toestemming om so redelik as moontlik stappe te neem om blootstellings aan siektes soos Covid-19 te beperk of te verminder. Werkgewers moet ook verseker dat so ver dit redelik prakties is, dat enigeen wat deur hul aktiwiteite geraak word nie tot nadeel van hul gesondheid en veiligheid blootgestel is nie. Dit wil sê die werkgewers moet so ver dit redelik prakties en moontlik is, verseker dat sy werkers en enigeen wat in kontak kom met hul werknemers soos custormers, kliënte en kontrakteerders ook van sulke blootstelling beskerm word. Werkgewers wat 20 of minder werknemers het hoef net beperkte stappe te neem. Hulle moet ’n risiko-assessering uitvoer en redelike praktiese stappe neem om die verspreiding van Covid-19 te verminder. Werknemers moet ook risiko-assesserings uitvoer om hul verpligtinge in gevolge die praktykkode en die wet op arbeidsverhoudinge. Die beskermingsmaatreëls wat ’n werknemer handhaaf moet in respek van al sy werkers implementeer word. En dit sluit werknemers, kontrakteerders en vrywilligers in. Die praktykkode is ná konsultering met Nedlac in gevolge die wet op arbeidsverhoudinge gepubliseer. Volgens ’n regsfirma sal die kode in die regulasies onder die ramptoestand voortgaan nadat dit verval het.