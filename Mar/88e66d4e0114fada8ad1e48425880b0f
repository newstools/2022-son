'N MOZAMBIEKSE man (39) is vandeesweek tot 53 jaar agter tralies vir renosterstroppery gevonnis. Hy sal egter 'n effektiewe 23-jaar in die tjoekie uitdien. Mike Nyathi se straf is Vrydag by die Skukuza-streekshof afgegee. Nyathi, wat Suid-Afrikaanse burgerskap besit, is eers op 17 September 2017 deur veldwagters in die Kingfisherspruit gedeelte van die Kruger Nasionale Park gearresteer. Die veldwagters het 'n renoster wat mank geloop het gekry nadat dit geskiet was. Die betrokke renoster het later weens sy beserings gevrek. Die veldwagters het Nyathi en sy maker se spore gevolg. Hulle is later gevind waar hulle weggekruip het, nie ver van waar die renoster gevind is nie. Hulle is gearresteer en het by die hof verskyn, maar het toe later weggehardloop. Nyathi is weer in 2019 gearresteer. Sy maker is egter steeds op vrye voet. - News24 