SUKSES word dikwels gemeet aan die aantal medaljes, bekers of titels wat ’n span verower. Maar vir Suid-Soedan se coach, Shirlene Booysen, sal die sukses-faktor vir eers moet wag omdat sy daarop gefokus is om ’n legacy te bou met dié land in Oos-Sentraal-Afrika. Daar is wel klein suksesverhale wat die groei van Booysen se span betref. Dié voormalige assistent van Banyana Banyana voel dat haar span stadig maar seker besig is om vordering te maak. “Dis ’n nuwe jaar. Verlede jaar was die hoofdoel om ’n Fifa ranking te kry,” verduidelik Booysen aan Son. “Dié jaar is ’n bietjie dif­fer­ent. “Ons het laas jaar baie geleer, maar dié jaar is ons ’n bietjie meer competitive. “Ons het die jaar begin met twee vriendskaplike wedstryde teen Soedan en het albei gewen (6-0 en 3-0). “Ons sal nou begin om ons gereed te kry vir die Cecefa-toernooi in Mei,” het sy bygevoeg. Booysen se uitdagings strek ook verby die algemene aspekte soos om die spelers fiks en op dreef te kry met die nodige tactics en wedstrydplan. “Die infrastruktuur in die land maak dit baie moeilik om die span voor te berei want dis baie warm hier. “Dis tussen 40 en 50 grade Cel­sius elke dag. “Ons moet probeer om reeds teen sesuur die oggend te oefen wanneer dit ’n bietjie koeler is (so 35 grade). “Ons het ook net een veld waar alles gebeur van sokker tot atletiek — en dis nie altyd beskikbaar nie en baie warm, want dit is ’n Astro­turf. “Ons het ook nie grasvelde hier nie. “Laas jaar was ’n bietjie van ’n culture shock en ’n learning curve. Dié jaar is meer daaroor om die girls te leer om te veg om te wen,” verduidelik Booysen. Terwyl ander spanne hulle nou voorberei vir die vroue se Afcon-toernooi in Marokko, is Booysen besig om haar spelers beter te equip om met die demands van international football te cope. “Ons sal ook weer wil speel in die Cosafa-toernooi in Suid-Afrika in September/Oktober,” vertel sy verder. “Ons will ’n bietjie beter vaar as laas jaar en hopelik ons eerste (mededingende) wen behaal,” het sy bygevoeg. Booysen, wat ’n kontrak van twee jaar onderteken het tot Februarie 2023, het aangedui dat sy nog haar opsies oorweeg. “Die eerste jaar was moeilik, maar die tweede het op ’n goeie noot begin,” het sy Booysen gesê.