DIE nasionale gesondheidsdepartement het Woensdag voorgestelde regulasies gepubliseer om die verspreiding van die corona-virus n√° die ramptoestand steeds onder beheer te hou. Dit kom slegs ure nadat die regering die ramptoestand met nog 'n maand verleng het. Ingevolge die voorgestelde regulasies word nagwake en byeenkomste na begrafnisse, oftewel after-tears, nie toegelaat nie. Daar word ook voorgestel dat mense wat die land inkom of verlaat bewyse moet het van 'n negatiewe Covid-19 toets. Die toets moet nie ouer as 72-uur wees nie en geld slegs vir diegene wat geen inentingsertifikaat het nie. Binne en buite-byeenkomste word beperk tot 50% van die venue se kapasiteit. Diegene teenwoordig moet 'n inentingsertifikaat het, sosiale afstande van 1m handhaaf en 'n masker dra. "Die bywoning van binnebyeenkomste sonder bewys van inenting sal tot 1000 beperk word en 2000 mense vir buite-byeenkomste." Die voorgestelde regulasies is nou gepubliseer vir die publieke om tot 15 April kommentaar kan lewer. Hierna sal die regering die insette oorweeg, voor die finale regulasies gepubliseer word.