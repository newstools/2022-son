'N ONDERSOEK oor onreëlmatighede rakende die omstrede Lessyton-stadion naby Komani in die Oos-Kaap, duur voort. Die openbare beskermer, adv. Busisiwe Mkhwebane, het 'n span gelei wat 'n ondersoek by dié stadion uitgevoer het. Die fasiliteit is ten koste van R15-miljoen deur die Enoch Mgijima-munisipaliteit gebou. Die openbare beskermer se woordvoerder, Oupa Segalwe, sê die inspeksie is deel van 'n lang ondersoek wat nog uitgevoer moet word. Hy sê: "Ons gaan kyk of enigeen onbehoorlik verryk is. "Of daar enige onreëlmatighede was in die tenderprosesse, want gewoonlik as jy so iets het moet jy 'n tender open. "En open dit aan almal wat die nodige skills vir die jobs het." - SABCnuus