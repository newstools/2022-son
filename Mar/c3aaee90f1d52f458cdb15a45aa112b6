DANIEL Ricciardo sal aan vanjaar se eerste motorwedren van Formule Een (F1) se seisoen in Bahrein kan deelneem. Dié Australiër en McLaren-renjaer is negatief getoets vir Covid-19. Dit, nadat hy laas week ’n positiewe toets opgelewer het gedurende voorseisoense toetse. Sy positiewe toets het McLaren in ’n moeilike posisie geplaas vir die eerste wedren van die seisoen. Dié Britse sportmotorvervaardiger was byna reg om Alpine se aanbod te aanvaar om hul reserwe renjaer, Oscar Piastri, vir Sondag se eerste wedren te leen, toe die goeie nuus oor Ricciardo kom. Hy het nou verskeie kere negatief getoets en kan terugkeer om die naweek in Bahrein deel te neem, het McLaren gesê. Ricciardo het elke dag verbetering getoon toe hy in isolasie was. Die Bahrein Grand Prix se eerste oefenrondes begin môre en dit sal die eerste keer kans wees wat Ricciardo kry om in sy kar te ry.