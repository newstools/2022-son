DIE Wes-Kaapse minister van vervoer en openbare werke, Daylin Mitchell, het die taxigeweld in Nyanga ten sterkste veroordeel. Dit volg nadat twee Golden Arrow busse, twee Eskom-bakkies en 'n Stad Kaapstad lorrie laasweek aan die brand gesteek is. Mitchell sê daar word beweer die geweld spruit uit protesaksie deur sedan/Avanza (amaphela) taxi-drivers. Hierdie operateurs is ontevrede oor die Stad Kaapstad se operasies in Nyanga en omliggende areas, wat na die beslagneming van die onwettige "amaphela" gelei het. Mitchell sê sy department het 'n goeie verhouding met die South African Nation Taxi Council (Santaco). Volgens hom het hulle altyd gestreef om oplossings te kry vir uitdagings wat die taxibedryf in die gesig staar. Hy sê verder: "Ons veroordeel dié sinnelose geweld en beskadiging van eiendomme. "Ons het met Santaco vergadering gehou en ons doen 'n beroep op hulle om alle redelike stappe te neem om verder wangedrag deur sy lede te verhoed."