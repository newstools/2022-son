MITCHELL Marsh se heupbesering het dié Australiese krieketspeler se toer van Pakistan kortgeknip. Die Aussies en Pakistan pak mekaar Donderdag in hul tweede eendagwedstryd. Australië het die eerste ODI met 88 lopies gewen. Marsh gaan egter nie direk huis toe nie. Hy sluit hom aan by die Delhi Capitals in die Indiese Premierliga. Luidens Cricket Australia (CA) se verklaring gaan Marsh daar deur die voormalige fisioterapeut van die Nieu-Suid-Wallis-krieketspan, Patrick Farhart, behandel word. Volgens Marsh is dit ook beter om by Delhi aan te sluit en te herstel, want dan hoef hy nie nog weer in isolasie te gaan nie. Dit was sy voorland as hy direk huis toe sou reis.