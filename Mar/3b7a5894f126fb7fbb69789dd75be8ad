TERWYL die kat en muis-speletjie vir die voorste plekke in die Tweede Liga tussen FN Rangers (39 punte) en Glendene United (37) voortduur, moet daar ook ’n ogie gehou word oor Steenberg United (34) wat ook nog die duo se vooruitsigte kan kelder. Met twee wedstryde oor, het Mike Lukhubeni (coach) se Steenberg-span nog ’n wiskundige kans om die titel te verower. Boonop het hulle die nodige ervaring om die liga te wen en te kwalifiseer vir die playoffs. Dit is omdat Lukhubeni-hulle reeds die pad in die verlede gestap het - dus kan Steenberg nie afgeskryf word nie. Intussen lyk sake bleek vir die debutant Police FC (met 5 punte), wat sy stryd teen relegasie op ’n weeklikse basis voortsit. Hy kry moontlik ’n geluk wanneer hy sy mede-nuweling in die Maties (13) Sondag na die Glaskasteel in Bredasdorp verwelkom. Dit is net Barcelona (slegs 4 punte) wat in die stadium swakker as Police FC in die liga vaar. Die naweek se fixtures Saterdag: Glendene United t Barcelona; Norway Parks Magic t Battalions; Police FC t Maties; HBU FC t Steenberg United; FN Rangers t Ikapa Sporting. Sondag:  Battalions t Glendene United; Maties FC t Barcelona; Steenberg United t Norway Parks Magic; Ikapa Sporting t Police FC; FN Rangers t Hout Bay United FC.