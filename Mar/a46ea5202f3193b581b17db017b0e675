WANNEER ’n sokkerspan ’n game met 3-0 wen, moet daar gejubel en gejuig word. Die teenoorgestelde het egter met die Engelse span gebeur in sy oorwinning oor die Ivoorkus. Daar is omtrent ge-boo deur Engelse fans, maar een speler was die teiken daarvan — Manchester United se kaptein, Harry Maguire. Dié verdediger loop deesdae kwaai onder die kritiek deur. Veral as dit kom by sy blapse vir die Red Devils en die feit dat hy boonop die kaptein is. Maguire se Engelse spanmaats het hulle egter by hom geskaar ten spyte van die negatiwiteit van die skare. Jordan Henderson, wat vir Liverpool speel, het oor die insident gesê: “Ek kan nie verstaan wat in Wembley gebeur het nie. “Harry was nog altyd ’n kolos vir Engeland. Sonder hom sou daar nie die vordering gemaak gewees het wat ons in die laaste twee toernooie (2018 World Cup en Euro 2020) gesien het nie. “Om tuis vir geen rede ge-boo te word? Wat het van ons geword? Wat gebeur het, is verkeerd?” – Reuters