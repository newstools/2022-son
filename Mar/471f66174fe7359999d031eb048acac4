COVID-19 het ’n negatiewe impak op geestesgesondheid gehad. Dis volgens die Wes-Kaapse direkteur van gesondheidsintelligensie, dr. Melvin Moodley. Die gesondheidsdepartement het sy strategie vir geestesgesondheidsdienste by die Stikland-psigiatriese hospitaal uiteengesit. Moodley was gou om te noem geestesgesondheidsdienste was reeds voor Covid-19 benodig, maar die pandemie het die nood vererger. Volgens hom is die algemene gesondheidsdienste onder druk en geestesgesondheidsdienste is ’n risiko. Hy sê die gesondheidsdepartement moet beide fisiese en geestesgesondheid aanspreek, sodat hy ’n behoorlike algemene gesondheidsdiens kan lewer. “Die Covid-19-pandemie het ’n geestelike tol op gemeenskappe wêreldwyd gehad en ook in Suid-Afrika.” Volgens hom gebeur geestesongesteldheid meer as wat die publiek dink, want 39 uit 100 mense sal op ’n stadium in hul lewens ’n vorm van mental health issues ervaar. Weens die stigma teen die siekte kry baie mense nie behandeling as hulle psigiatriese hulp nodig het nie. Die syfers wys een uit vier mense, wat mental health issues het, sal nie behandeling daarvoor soek nie. Moodley sê verder tussen 2019 en 2021 was die areas met die meeste selfmoordgevalle Khayelitsha, Kraaifontein, Delft, Somerset-Wes, Parow en Mfuleni. Hy sê R30 miljoen, bo en behalwe die gewone begroting, sal in die 2022-’23-boekjaar vir geestesgesondheidsdienste beskikbaar gemaak word. “Enigeen kan geestesgesondheid kwessies ervaar,” voeg hy by. “Covid-19 het die situasie vererger. Die Wes-Kaapse gesondheidsdepartement moet in geestesgesondheid belê en het reeds begin om so te doen.” Die Wes-Kaapse minister van gesondheid, dr. Noma­french Mbombo, sê baie mense het weens die pandemie hul werk verloor. As gevolg het meer mense depressief geraak of aan ander geestesgesondheid siektes gely. Dit het die pasiënte by die spesialiste hewig vermeerder. Mbombo sê verder: “Boonop is daar diegene wie se herstel van hul geestesgesondheid belemmer word deur dinge soos dwelmmisbruik.” Fondse Mbombo sê om te help met dié uitdagings en ander uitdagings aan te spreek, is daar R5 718 396 vir kinders en tieners dienste toegeken. ’n Verdere R6 164 424 is aan psigogeriatriese dienste opsy gesit. “Hierdie fondse sal help met vinniger oorplasing van pasiënte na distrikshospitale waar die infrastruktuur meer geskik en in ’n goeie toestand is.” Daar is ook R6 miljoen aan local plattelandse distrikshospitale allokeer om die Paarl en die George Hospitale se kapasiteit te verhoog om sodoende oorplasing na die metro te verhoed.