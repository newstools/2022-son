LOUIS van Gaal, coach van Nederland se sokkerspan en voormalige Manchester United manager, glo Erik ten Hag maak dalk ’n moerse fout om dié Old Trafford-klub se nuwe sokkerbaas te word. Van Gaal het duidelik nog gripes oor sy tydperk by die Red Devils – hy was afgedank deur die klub se hierargie, ten spyte daarvan dat hy hulle tot die FA Cup-titel gelei het. Die Nederlander is die daaropvolgende seisoen met José Mourinho vervang. Ten Hag (52) beleef groot sukses as coach van Ajax Amsterdam en het al twee keer die Eredivisie ligatitel met hulle gewen, sowel as in 2019 die halfeindronde van die Champions League gehaal. Maar Ten Hag is duidelik op soek na ’n groter uitdaging, met United wat hom geoormerk het as een van die gunstelinge om vanaf die 2022-’23 seisoen by Old Trafford oor te neem. Mauricio Pochettino is die ander sterk kandidaat vir die Red Devils-pos. Volgens Van Gaal is United egter lankal nie meer ’n ernsitge sokkerklub nie. Hy beskou die 19-malige Engelse Premierliga-wenners as een wat deesdae meer geïntereseerd is om geld te maak as om titels te probeer wen. Van Gaal sê: “Erik Ten Hag is ’n great coach en dit sal altyd goed wees vir Manchester United. “Maar Manchester United is ‘n kommersiële klub, dit maak dit ‘n moeilike keuse vir ‘n coach... hy sal beter af wees deur na ‘n sokkerklub te gaan. Ek gaan hom nie adviseur nie, hy sal myself kontak. Hy moet maar self kies tussen ‘n sokkerklub of ’n commercial klub.”