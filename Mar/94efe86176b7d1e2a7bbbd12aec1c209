KANYE “Ye” West meen die musiekvideo wat hy gemaak het van hoe sy eksvrou se nuwe toy-boy ontvoer en lewendig begrawe word, is artistieke terapie. Ye is omtrent in die sosiale media ge-drag oor sy nuwe musiekvideo vir sy song “Easy” wat geweld teen Kim Kardashian (41) se berk, Pete Davidson, uitbeeld en die 44-jarige rapper moes toe bontstaan om sy visie te verduidelik. “Kuns is terapie, net soos hierdie siening,” skryf Ye. “Kuns word beskerm as vryheid van spraak. Kuns inspireer en vereenvoudig die wêreld. Kuns is nie ’n volmag vir enige euwel of skade nie.” Hy het bygevoeg: “Enige ander voorstel oor my kuns is vals en verkeerd bedoel.” Ye het laas week die omstrede animated musiekvideo vrygestel. Die beeldmateriaal wys ’n kleibeeld van Pete wat ontvoer, vasgebind en lewendig begrawe word. Die liedjie, wat in Januarie vrygestel is, sluit die lirieke in: “God saved me from that crash just so I can beat Pete Davidson’s ass” Aan die einde van die video verskyn die woorde, “Everyone lived happily ever after/except Skete you know who/Just kidding, he’s fine” wat verwys na die rapper se neerhalende bynaam vir die 28-jarige Saturday Night Live-ster. ’n Los Angeles-regter het laas week die egskeiding tussen Ye en Kim gefinaliseer. Kim was self teenwoordig in die hof, maar Kanye is deur sy lawyer verteenwoordig. Die mammie van vier het hom verlede jaar om ’n egskeiding gedagvaar, ná maande se bespiegeling van huweliksprobleme, en dat die rapper met geestesgesondheidskwessies sukkel.