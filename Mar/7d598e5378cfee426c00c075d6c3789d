DAVID de Gea het sy frustrasie uitgespreek oor Manchester United se trofee droogte, wat met nog ’n jaar verleng is. Atlético Marid het United Dinsdag op Old Trafford uit die Champions League kompetisie geboender. Dit kom nadat Diego Simeone (manager) se Atlético-span die tuisspan met 1-0 (2-1) gefnuik tydens die tweede been van die ronde van die laaste 16. Dit was ook die Red Devils se laaste hoop om sukses te vermag nadat hy laas in 2017 die Europa League, onder Jose Mourinho se afrigting gewen het. United het die seisoen 'n wen-persentasie van 45% in alle kompetisies - hul laagste sedert die 1989-’90-veldtog. “Natuurlik is dit nie goed genoeg nie,” het De Gea,  gesê. “Daar is te veel jare sonder enige trofeë, selfs sonder om vir trofeë te baklei. “Ons moet duidelik wees dat ons goeie dinge wil bereik, deur te veg vir trofeë. Ons wil nie net vir die top-vier speel en deurdring tot die kwarteind van die Champions League nie. Ons wil aanspraak maak op sukses. “Ons het dus baie meer van almal nodig, want hierdie klub is te groot vir waar ons nou is. Ons is ver van die top-posisies in die Premierliga, vir die Champions League, so ons het baie meer van almal nodig,” eis die goalie van Spanje. United is in ses van sy vorige agt Champions League-veldtogte uitgeskakel. Intussen staar Ralf Rangnick, manager, nou ’n opdraande stryd in die gesig om vir volgende seisoen se kompetisie te kwalifiseer. Dit is omdat hulle tans vyfde is in die Premierliga, een punt agter Arsenal wat drie wedstryde minder gespeel het en sy voorsprong kan vergroot. - AP