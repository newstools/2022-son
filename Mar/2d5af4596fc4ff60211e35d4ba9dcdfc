DIE countdown vir die Transnet-Saldanha Super8-toernooi is in volle swang. Daar bly net 30 dae oor voor die afskop van die derde weergawe van die toernooi, met die organiseerders wat mik om dit as ’n nasionale event te vestig. Dié toernooi, wat van 14 tot 17 April plaasvind, is laas in 2019 gehou toe Saldanha geseëvier het. Die Saldanha-stadion word tans opgedollie met onder andere splinternuwe media fasiliteite wat opgerig word om aan die uitdagings van ’n nasionale toernooi te voldoen. Die uitnodiging van Progress van Uitenhage van die Oos-Kaap, is die eerste tree om die toernooi te vergroot. Bert Vraagom, projekbestuurder van die gasheerklub, Saldanha, sê die projek wat deur love, sweat, tears en dedication sy ontstaan te danke het, is vinnig besig om sy doelwit van ’n nasionale event te bereik. “Al die wedstryde sal regstreeks op SuperSport uitgesaai word. Dit is ’n reuse-stap in ons strewe om ons doelwit te bereik. “Ons sal volgende jaar kyk na die noordelike provinsies vir spanne om deel te neem. “Ons is ook besig om ons fasiliteite in die precinct van die stadion te upgrade om sodoende bykomende aantreklikhede te kan aanbied. “Dit word gedoen om die toernooi ’n familie geleentheid te maak,” het Vraagom aan Son gesê. Die klub gaan ook binnekort uitnodigings stuur aan liefdadigheidsorganisasies om hulle te nooi om aansoek vir staanplek, om stalletjies teen geen koste, vir fondsinsameling gedurende die toernooi, te doen. Die agt deelnemende spanne is: Crusaders (George), Kuilsrivier, Progress (Uitenhage), Robertson, Caledon, Darling, Saldanha en Roses United. Intussen het Crusaders, die Suidwestelike Distrikte se Premierliga kampioen, Saterdag in Montagu besoek afgelê om kennis te begin maak met die standaard van spel in die Boland-streek. Crusaders het Montagu Villagers met 38-17 geklop. Die SWD se Premierliga-veldtog begin Saterdag. Abbotsdale 29, Hopefield 12; Ashton United 12, Montagu Klub 26; Black Leaves 5, Haw­ston 41; Bonnievale Blue Birds 33, Grabouw 30; Botrivier 24, Kleinmond 43; Delicious Ceres 33, Never Despair 12; Hamlet 27, Good Hopes 10; Marines 15, Vanrhynsdorp Eagles 14; Montagu Villagers 17, Crusaders (SWD) 36; Moorreesburg 17, Mamre 35; Porseleinberg 24, Flying Eagles 22; Protea 23, Worcester Villagers 25; Riviersonderend 29, Rangers Bredasdorp 20; Robertson Town 17, Wolseley 20; Safcol 17, Darling 12; Villiersdorp 28, Perseverance 35; Villagers Breërivier 35, Rangers de Hoop 15; Young Spurs 28, Elandsbaai Villagers 3; Newton 26, Gardens (WP) 24; Villagers Wittewater 28, Majestics 14; Wesbank 19, Young Peoples (WP) 12. 