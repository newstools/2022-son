MEER as 331 huise is voltooi met die Vlakkeland-huisprojek in die Drakenstein Munisipaliteit. Met die huise het die Wes-Kaapse departement van menselike nedersettings verseker dat die mense in veiligheid en beter toestande bly. Nog mense wat kwalifiseer sal binnekort ook in beter huise bly wanneer konstruksie aan nog 424 huise begin vir die finansiële jaar van 2022/23. Die ontwikkeling sluit in 187 bekostigbare huise en ’n budget vir R453 miljoen is daarvoor eenkant gesit. Daar word beplan om teen die einde van die finansiële jaar van 2023/24 altesame 2 556 huise te bou. Minister Tertuis Simmers sê hy is bly daar is vordering met die ontwikkeling, veral omdat daar ’n groot impak was op die site weens die Covid-pandemie en lockdowns. “Die ontwikkeling is belangrik en sal help om mense se lewens te verander. Die projek het reeds 180 werke geskep en daar word gereken teen tussen die finansiële jare van 2022/24 sal nog 260 werke geskep word.”