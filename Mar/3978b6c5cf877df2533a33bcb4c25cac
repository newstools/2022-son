DIE 57ste Fleur du Cap-teater-toekenningseremonie gaan vanjaar in lewende lywe geskied. Dit kom nadat die gala-toekenningsgeleentheid al twee jaar lank virtueel gehou is. Covid-19 en lockdown het beperkings op die geleentheid geplaas. Africa Melane, voorsitter van die beoordelingspaneel, sê vanjaar se seremonie vind op ’n baie spesiale dag plaas. “Die viering, wat geskeduleer is vir 27 Maart (Wêreldteaterdag) om 18:00 is ons manier om die lede wat geweldig gely het onder Covid, te salueer. Die aanbieding van die gala-geleentheid dui ook op ons vertroue in die vermoëns van die plaaslike vermaaklikheidsbedryf om met sy herstel te begin ná die geweldige terugslae wat deur die pandemie meegebring is.” Vanjaar se toekenningsgeleentheid word op die Nederburg-wynlandgoed gehou met ’n verhoog onder die sterre, live vermaak en stalletjies met wyn en fynproewerskos. “Tradisioneel sou ons gala-geleentheid òf in die Arts­cape òf die Baxter gewees het, maar ons is opgewonde om na so ’n pragtige plek te verskuif sodat al die sosiale afstand-protokols gevolg kan word. “Die nuwe formaat sorg vir ’n makliker vloei van mense soos hulle weer bymekaar uitkom.” Hier is van die benoemings: Beste nuwe Suid-Afrikaanse draaiboek Beste nuwe regisseur Beste vertoning deur ’n ensemble Beste vertoning in ’n revue, kabaret of eenpersoonvertoning Beste beligting-ontwerp Beste stel-ontwerp Beste klank-ontwerp, oorspronklike musiek, soundscape of lewende vertoning Beste vertoning in ’n opera – manlik Beste vertoning in ’n opera – vroulik Beste produksie Toekenning vir mees belowende student