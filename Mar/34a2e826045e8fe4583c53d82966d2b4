TWEE leerlinge van Gauteng het Sondag tydens 'n rugbytoer by 'n strand in Durban verdrink. Die graad 10- en graad 12-seuns het verlede week uit Kempton Park vir die toer vertrek en was in Druban om aan 'n sporttoernooi deel te neem. Die groep het Sondag op pad na die Durban-Noord-strand gegaan waar sommige leerders deur lifeguards uit die water gehelp moes word nadat hulle in die moeilikheid beland het. Amptenare het later tydens die koptelling besef die seuns is nie teenwoordig nie. Steve Mabona, woordvoerder vir die Gautengse onderwysdepartement, sÃª die res van die leerlinge is terug na die verblyf vergesel terwyl die onderwysers voortgegaan het om die omgewing te deursoek op soek na die twee vermiste seuns.Die soektog het tot die aand geduur waarna die opvoeders die seuns as vermis aangemeld het.Die soektog is Maandag laat vaar toe die twee lyke sowat 2 km noord van die strand uitgespoel het waar hulle laas lewend gesien is.Die polisie ondersoek tans omstandighede rondom die voorval. - JacarandaFM