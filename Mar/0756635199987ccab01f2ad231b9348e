NÁ BYNA 40 jaar op Suid-Afrikaanse televisiekanale gaan fans van Days aan die geliefde sepie eindelik moet koebaai waai. Die kanaal e.tv het op 11 April sy nuwe skedule bekendgestel en daarmee aangekondig hy doen weg met Days of Our Lives. Die sepie speel nou al ’n paar jaar op e.tv nadat hy voorheen op SABC 3 gewys het. Marlon Davids, besturende direkteur van e.tv, verduidelik hierdie besluit. “Deur meer programme by e.tv se skedule by te voeg en nuwe inhoud te probeer skep, moet sommige dinge gaan aangesien daar net 24 uur in ’n dag is.”