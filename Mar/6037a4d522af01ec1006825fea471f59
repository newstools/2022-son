MEJ. Suid-Afrika 2020, Shudufhadzo Musida (26), het ongelukkig nie deurgedring tot die top-12 by die 70ste Mej. Wêreld-kompetisie. Karolina Bielawska van Pole is in die vroeë oggendure van 17 Maart, Suid-Afrikaanse tyd, gekroon as Mej Wêreld. Die internasionale skoonheidskompetisie is by die Coca-Cola Music Hall in Puerto Rico gehou. Queen Shudu, wat afkomstig is van Ha-Masia kom in Venda in Limpopo, was regdeur die kompetisie een van die voorlopers. Haar oorwinning in die gesogte Beauty With a Purpose (BWAP)-segment van die kompetisie het haar vinnig een van die gunstelinge gemaak. Musida het ná die kompetisie gesê: “Ek is absoluut verheug om dit so ver in die kompetisie te kon maak. Dit is waarlik ’n droom wat gerealiseer het en ek is so dankbaar om hierdie wonderlike geleentheid te kon hê.” Stephanie Weil, CEO van die Mej Suid-Afrika-organisasie, sê: “Hoewel Shudu nie die top-12 gehaal het nie, het sy beslis geskitter regdeur die kompetisie en het ons almal Suid-Afrikaners baie trots gemaak!” Op die finale verhoog was Shudu asemrowend in die manjifieke aandrok wat ontwerp is deur die Kaapstadse ontwerper, Warrick Gautier. Our newly crowned Miss World Karolina Bielawska from Poland with 1st Runner Up Shree Saini from United States 2nd Runner up Olivia Yace from Côte d’Ivoire#missworld pic.twitter.com/FFskxtk0KO