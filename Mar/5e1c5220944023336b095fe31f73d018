CHRIS Brown het die vrou wat hom van verkragting beskuldig het, in die oë gesit. Vroeër vanjaar het die onbekende vrou ’n eis van $20 miljoen (sowat R304 miljoen) teen die R&B-superster ingedien. Sy beweer hy het haar in Desember 2020 op ’n seiljag op Miami se Star Island verkrag. Maar Breezy sê dit is alles ’n poging om hom af te pers en hy het bewyse daarvan. Hy het Dinsdag ’n stemboodskap van die vermeende slagoffer van 23 Augustus 2021 gedeel waarin sy pleit om hom weer te sien en vra hoekom hy haar ignoreer. “Wel, jy gee my mixed signals. Jy lees my boodskappe, jy het my nog nie geblok nie. So, ek raai jy haat my nie,” het sy in die voicenote laat hoor wat hy op sy Instagram-storie geplaas het. “Ek wil jou net weer sien. Ek bedoel, jy het net die foon geantwoord en toe het jy die foon neergesit. “Soos, laat weet my net. As jy wil hê ek moet jou alleen los, sal ek beslis, maar ek wil regtig weer met jou seks hê.” In regsdokumente beweer die vrou Chris het haar bedwelm voordat hy haar na ’n slaapkamer geneem en uitgetrek het terwyl sy “half aan die slaap” was. Sy het na bewering vir hom gesê om op te hou, maar hy het voortgegaan om haar te verkrag voordat hy aangekondig het dat hy “klaar” is. Die “No Guidance”- sanger het na die vrou in die media gekap omdat sy probeer het om sy naam te beswadder. Saam met die voicenote skryf Breezy: “Sy kan nie meer my naam deur die modder sleep nie. “Dit is nou duidelik aan almal dat sy leuens vertel. “Kom ons kyk nou of die media dieselfde energie sal hou wat hulle gehad het om my te probeer vernietig.” Radar Online berig hy het ook ’n reeks racy boodskappe bekom wat die professionele choreograaf en danser aan Chris gestuur het, insluitend ongevraagde kaalkiekies. In een teks het sy erken sy was “baie hoog” en het Breezy gevra of hy ecstasy het. “Jy was eerlikwaar die beste penis wat ek gehad het,” het sy vir hom gesê. “Lol, ek wil dit net weer hê.”