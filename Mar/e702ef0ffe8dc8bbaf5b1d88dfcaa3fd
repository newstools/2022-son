HUGO Marques se heldedade in die Cape Town City-doelhok tot dusver, is ’n groot rede waarom die span nog in die prentjie is om aanspraak te maak op ’n top-agt-posisie. Die 36-jarige nr.1-doelwagter van Angola is ook een van die min bestendige spelers vir die Citizens tot dusver die seisoen. Die Portugees-gebore shotstopper, wat ook uitgeblink het vir Angola tydens die Afrikabeker-toernooi in Kameroen laas maand, het boonop nege clean sheets vir City gehou. Was dit nie vir City se treurmare in sy defence nie, kon Marques dalk nog minder doele afgestaan het. City berei hom voor vir ’n scrap wanneer hy Maruma Gallants in die Cape Town Stadium verwelkom vir ’n Premierliga-stryd. Dit is die tweede van City se drie tuiswedstryde agtereenvolgens met Baroka FC wat ook hierna die Kaap besoek. Dit is nadat Eric Tinkler (coach) se span diep moes delf om Sekhukhune United naelskraap met 2-1 te stuit in sy vorige wedstryd twee weke gelede. Boonop sukkel Tinkler-hulle om maksimum punte buite die Kaap in te samel. Dit beteken dat City móét seker maak om sy tuiswedstryde te wen om in aanmerking te bly vir sy top-agt-objektiewe. Albei City en Gallants benader die stryd met ’n onoorwonne lopie van vier liga-wedstryde. Die spanne het ook ’n doellose draw opgedis tydens hul stryd in die eerste ronde in die Kaap. Marques verwag nog ’n nog scrap teen die tiende geplaaste Gallants (28 punte) - wat net twee punte agter die sesde geplaaste City (30) is. “Dit is net nóg ’n toets op ons tuisveld,” verduidelik die City-goalie. “Ons wil ons rekord in die stadion behou en voortgaan met ons reis om ons doelwitte wat ons vir die seisoen gestel het, te bereik. “Maar dit gaan ’n tawwe stryd wees omdat hulle die vorige paar wedstryde goed vertoon het. “Hulle speel baie positiewe sokker en ons verkies dit só. Hulle gaan ons toets,” het Marques bygevoeg.