MANCHESTER United vry nou na Everton se Richarlison om sy aanval te versterk. Die 24-jarige Brasiliaan word getip as die antwoord vir United se treurmare voor die doelhok. Die omstrede striker van Everton is nou nie juis ’n speler wat United sy voortande sou voor wil gee nie, maar dit wys net die desperasie van die Red Devils om weer hul voete te vind. Kompetisie United staar egter groot kompetisie van die Europese reus Real Madrid wat reeds laas seisoen navrae gedoen het oor Richarlison. Verwagtinge was dat Everton se voormalige manager, Carlo Ancelotti, die striker saam met hom na die Bernabéu sou neem, maar die skuif het egter nog nie geskied nie. Intussen monitor Real se aartsvyand, Barcelona, wat ook belangstel in Richarlison se dienste, sake van ’n afstand af. – Goal.com