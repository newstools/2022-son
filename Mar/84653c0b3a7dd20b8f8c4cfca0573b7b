DIE Westelike Provinsie se Premierliga-titel word Saterdag beslis met net vier punte wat die twee top-spanne skei. Gaan dit Noorde of Suide toe? Die twee spanne in die wedloop om dié gesogte titel te wen is Durbanville wat op 65, en Rondebosch wat op 61 punte staan. Die stryd tussen hulle is ’n bewys van die mededingenheid van vanjaar se kompetisie. Spanne soos Green Point en die Universiteit van die Wes-Kaapland was tot onlangs nog in die wedloop. Maar die aandag skuif na die Rylands-oval in Athlone waar die tuisspan Durbanville sal ontvang. Laasgenoemde het UWK Maandag gerieflik met 7 paaltjies geklop. Die veelsydige Jaco Castle het 73 lopies in die jaagtog gemoker, terwyl hy ook 1/24 vir Durbanville geneem het. Rylands het op sy beurt Rondebosch ’n opdraande stryd gegee en net-net met 8 lopies vasgeval. Dit was die vernuf van die naatbouler Rostill Wessels wat die knoop vir Rondebosch deurgehak het met 4/32 in 9.4 beurte. Rondebosch het eerste gekolf en 120/8 aangeteken. Hulle kom Saterdag teen die tuisspan Green Point te staan. Alles dui dus op twee interessante wedstryde. Met twee spanne wat sal afskuif na die Eerste Liga lyk dit asof Victoria op 17 en Bellville, wat op 27 punte staan, in die slag kan bly. In die Eerste Liga is Ottoman bo met 62, Tygerberg op 59, met Kraaifontein, wat op 57 punte staan, in die wedloop om promotion. Premierliga Saterdag:
 Claremont t Brackenfell; Green Point t Rondebosch; Bellville t Western 
Province Cricket Club; Victoria t Cape Town Cricket Club; Rylands t 
Durbanville. Eerste Liga Saterdag: Glamorgan t
 Northern Goodwood; Milnerton t Gugulethu; Ottoman t Strandfontein; 
Primrose t Tygerberg; United t Pinelands; UCT t Kraaifontein. Sondag: UCT t Glamorgan.