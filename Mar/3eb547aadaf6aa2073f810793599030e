ONDANKS sprankelende beurte deur Rassie van der Dussen (86 van 98 balle) en David Miller se 79 (57 balle) was dit nie genoeg in die jaagtog na die rekord beurt van 314/7 wat die Bangladesj op die telbord geplaas het, om Suid-Afrika â€™n sege te kon besorg nie. Die besoekers het Vrydagaand op Centurion die eerste van drie Eendagwedstryde ODI met 38 lopies gewen. Bangladesj se kolwers het omtrent onder die Suid-Afrikaanse boulers ingeklim nadat hulle ingestuur is om eerste te kolf. Dit was veral Shakib Al Hasan (77), Tamim Iqbal (41), Litton Das (50) en Yasir Ali (50) wat tuisspan se boulers omtrent gekarnuffel het. Die besoekers se draaibalbouler Mehidy Hasan Miraz het 4/64 platgetrek terwyl die naatbouler Taskin Ahmed 3/36 geneem het.