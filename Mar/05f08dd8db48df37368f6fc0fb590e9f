ANTONIO Conte het fans van Tottenham Hotspur vir tyd en geduld gevra nadat die manager van dié Engelse Premierliga-klub gefrustreerd gelaat is met ’n nederlaag (2-3) teen ’n sukkelende Manchester United. ’n Driekuns aan doele deur Cristiano Ronaldo het Spurs se doppie op Old Trafford geklink. Conte was ná die wedstryd vol lof vir die United-ster se vertoning, maar glo sy span kon die wedstryd gewen het as hulle net beter beheer oor sekere aspekte van die spel toegepas het. Druk Hy sê ná die game: “Ons moet probeer om ná dié ervaring te verbeter, die game te beheer. Dit beteken nie net een aspek daarvan nie, daar is baie. “Daar is oomblikke dat jy baie druk moet toepas, sterk wees, druk om tweestryde te wen, en oomblikke waarin jy besit moet kan behou en kalm bly. “Ons was op pad na ’n draw en die volgende oomblik staan ons ’n doel af. Ons was op 2-2 en toe staan ons ’n doel van ’n set-piece af. Maar ons werk hieraan. Dis nie asof ons nié daaraan werk nie. Hulle moet verbeter. Top-4 “Die verbetering kan op die veld gesien word, maar dit is ’n proses. Ons benodig tyd en kalmte.” Ondanks dié nederlaag is Conte se Spurs nog nie uit die running vir ’n plek onder die top-4 in die liga nie. Hulle het twee wedstryde minder as United gespeel.