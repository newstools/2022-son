VYF Wes-Kaapse Plattelandse Tweede Liga-sokkerspanne staar relegation in die gesig. Gansbaai (Overberg), Langebaan (Weskus), Police FC (Overberg), Black Cats (Eden) en Royal Blues (Sentraal-Karoo) veg om oorlewing in die Second Division. Die klubs se survival-stryd word vererger met die hoë brandstofpryse, sowel as die probleme met die Covid-19 pandemie. ’n Span soos Royal Blues van Beaufort-Wes moet 17 keer in ’n seisoen meer as 1400km aflê om ’n wegwedstryd te speel. David Maans, voorsitter van die Safa Central-Karoo-distrik sê daar is bittermin wat nou aan die saak gedoen kan word. “Die probleem is resources. Een van dit is geld. Voor die spanne oor taktiek praat, moet hulle eers besin oor reis -en verblyfkostes, en dis waar die probleem lê. “Die struktuur van die kompetisie is goed om spanne van die Wes-Kaap op die vlak te laat meeding,” het Maans gesê. Weens die pandemie is die spanne in twee groepe ingedeel. Die een met 11 en die ander met 10 spanne. Dit het meegebring dat vyf spanne gerelegate sal word om die liga na 16 spanne terug te bring. “As ons byvoorbeeld ’n borg kry om die spanne se reiskostes te dek, kan hulle byvoorbeeld op hul spelerskorps konsentreer om meer kompeterend te wees,” het Maans verduidelik. Volgens Maans spandeer ’n span soos Royal Blues meer as R7 000 per trip Kaap toe vir ’n wedstryd. “Dit is nog sonder verblyfkostes as hulle moet oorslaap. Die Kaapse spanne reis net een keer na ons.” Tankiso Modiba, voorsitter van Safa Overberg, stem saam oor die reiskostes. “Maar, ons het ’n ander probleem, byvoorbeeld met die Police FC-span,” sê hy. “Die span het promosie gewen en almal is lede van die polisie. Toe kom die Covid-19-pandemie en die manne word ingetrek om bystand te lewer en kon hulle nie tyd afstaan om te oefen of te speel nie. “Ander lede was geredeploy na ander streke. So, dit is Police se probleem. “Wat Gansbaai betref is dit ’n kwessie van speler resources en dan ook die traveling,” het Modiba gesê. Intussen is FN Rangers (39 punte) bo in Afdeling B ná 16 stryde. Ubuntu (16) is voor in Afdeling A met 34 punte. Zizwe is tweede ná 14 games, maar met twee games minder as Ubuntu. Bepalings Saterdag FN Rangers t Ikapa Sporting; Hout Bay United t Trojan United; Glendene t Langebaan; Norway Parks Magic t Cape Town Hotspurs; Police FC t Maties. Sondag Clarewood t Grassy Park United; Zizwe United t Jomo Power; Ubuntu t Cape Town Spurs; Mbekweni Sundowns t Santos; Black Cats t Royal Blues.