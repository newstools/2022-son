NHLANHLA Tshabalala se familie sê dis onregverdig dat diegene wat verantwoordelik is vir hul seun se dood, nog op vrye voet is. Die 15-jarige is vroeër vandeesmaand dood nadat hy deur 'n onnie en 'n hulponderwyser tydens 'n woordewisseling met leerders van 'n ander skool aangerand is. Die Gautengse departement van onderwys het met die skool se beheerliggaam en sommige van die leerders aan Reshogofaditswe Sekondêre Skool vergader. Hulle het Tshabalala se familie voorgestel aan 'n regsfirma wat die saak sal hanteer. 'n Familiewoordvoerder, Mamokete Tshabalala, sê: "Ons as familie voel die voorlopige ondersoek sê Nhlanhla is weens kopbeserings dood. "En die video wys net hoe brutaal hulle was met hom en dit kon gebruik word om hulle te skors. "Daar's ook mondelinge getuienis deur die leerders wat ook kon gebruik word om hulle te skors." - EWN