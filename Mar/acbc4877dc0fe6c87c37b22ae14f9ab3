TWEE van Suid-Afrika se teatergrotes, Andrew Buckland en Sylvaine Strike, is binnekort in Firefly te sien. Die teaterstuk deur Sylvaine Strike is in Maart en April by die Baxter-teater te sien. Firefly was een van die flagship productions by die Toyota US Woordfees, wat in Oktober verlede jaar op televisie, DStv-kanaal 150, gewys het. Die produksie vertel ’n passievolle verhaal van moon crossed love, verraad, wraak en begeerte. Die uitsonderlike duo, wat optredes lewer wat gehore sal ontroer, opwen en behaag, word regstreeks begelei deur Tony Bentel op klavier. Tony behartig die musikale verwerkings asook bietjie oorspronklike musiek. Bekende teater- en film­resensent en kunsskrywer, Diane de Beer, het die stuk beskryf as een van “magic and mastery”. Sy het gesê: “Die werk wat in elke sekonde en toneel van Ferine en Ferase (Firefly) ingegaan het, dra by tot ’n teaterervaring wat jou oprol en jou uitboul, jou aanmoedig om met hart en siel deel te neem en stel jou aan ’n fantastiese heelal bekend. “Dit is loaded en bekoorlik terwyl Buckland en Strike in kostuum en karakter eenvoudig jou hart steel en dit styf vashou – van begin tot einde.” Firefly wys by die Baxter Flipside vanaf 24 Maart tot 9 April 2022. Kaartjies is beskikbaar op Webtickets of by Pick n Pay-winkels.