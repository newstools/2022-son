DIE cops in Mpumalanga het Woensdagoggend 42 buitelanders gered wat na bewering slagoffers van mensehandel is. Die buitelanders is met drie taxi's vanaf Mosambiek na Durban vervoer. 'n 39-jarige man, wat na bewering betaal het dat hulle vervoer word, is ook in hegtenis geneem. Brig. Selvy Mohlala, ’n polisiewoordvoerder in Mpumalanga, sê die bevryding van die buitelanders kom nadat Lothair-polisie inligting opgevolg het. Die taxi's is om 09:30 op die Carolina-Amsterdam-pad opgemerk. Volgens Mohlahla sou die buitelanders moontlik as arbeiders in Durban begin werk het. Die man agter die mensehandel-operasie is gearresteer en het reeds in die hof verskyn. – News24