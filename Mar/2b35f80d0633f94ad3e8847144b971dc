DIE eienaars van die Chicago Cubs en Ken Griffin, hedge fund tycoon, het kragte saamgesnoer om ’n blockbuster- bod vir Chelsea in te dien. Sky News berig dat die Ricketts-familie en Griffin ’n beleggingsgroep gevorm het. Verwagtinge is dat hulle môre ’n formele aanbod vir die Champions League-kampioen sal indien – wat ook die sperdatum vir ’n bod is. Die ontwikkeling bied ’n gedugte opponent aan mededingende bieërs aangesien Roman Abramovich se 19-jarige ampstermyn as Chelsea se eienaar tot ’n einde kom. Ingeligte bronne het gesê die Ricketts se rekord van sukses met die Chicago Cubs en die finansiële vuurkrag van hul konsortium sal ’n ideale resep vir sukses by Stamford Bridge maak. Die vorige ses jaar was die suksesvolste in die Cubs se geskiedenis – die sukses van die Wêreldreeks en die voltooiing van ’n $1 miljard opknapping van die span se tuisveld, Wrigley Field. Lewenslange Dit is in 1914 gebou en een van die mees geskiedkundige sportarenas in Amerika. Intussen oorweeg ander bieërs ook om kragte saam te snoer, met die wedloop vir Chelsea wat nou vuurwarm is. Dit het aan die lig gekom dat bieërs belangstel om kragte saam te span met die lewenslange Chelsea fan Nick Candy, vanweë sy rekord van die ontwikkeling van eiendomme in sentraal-Londen. Candy het die fondse en backing in plek om ’n aanbod vir Chelsea te maak. Hy het belowe om Chelsea-fans ’n setel in die direksie te gee as sy bod suksesvol is. – AP