JY KAN nou ook 'n tweede entstof booster jab kry. Die departement van gesondheid het Maandag bekend gemaak dat baie van die wie reeds hul booster shot gekry het kwalifiseer nou ook vir 'n tweede een. In 'n verklaring sê die departement dat die besluit om die addisionele entstof beskikbaar te stel met onmiddelike effek is. Dit geld vir beide die Johnson & Johnson en die Pfizer vaccines. "Individue kan die tweede booster na ten minste 90 dae of drie maande na die eerste booster kry," lui die verklaring. "Die departement sal die publiek op hoogte hou oor enige aanpassings aan die inenting rooster. "Covid-19-vaccines bly die mees effektiewe wapen teen die pandemie." Intussen het die minister van gesondheid, dr. Joe Phaahla, in 'n parlementêre genoem dat die regering nog sukkel om Suid-Afrikaners ingeënt te kry, veral na 'n minder ernstige vierde vlaag. Phaahla sê: "Die inentingsprogram kan sowat 250 000 inentings 'n dag behartig en alle maatreëls is in plek om dit te volhou. Daar is sowat 25 miljoen dosisse van die entstof in die land. "Die uitdaging is om mense te oortuig om die jab te vat. Dit is nou nog moeiliker aangesien talle glo die pandemie is verby, bloot omdat die impak van die vierde vlaag nie so erg was nie."