HOEVEEL keer Hugo Broos (coach) nog met Bafana Bafana gaan eksperimenteer, sal net hy weet. Dit is nadat Suid-Afrika se Belgiese coach aangedui het dat hy die twee opkomende friendlies teen Guinee en Frankryk sal gebruik om nog kombinasies en opsies op die proef te stel. Bafana Bafana pak sy mede-Afrika-span (Guinee) in België op 25 Maart en kruis vier dae later swaarde met Frankryk in Lille. Dit is ter voorbereiding vir die 2023 Afcon qualifiers in die Ivoorkus. Dit is ook waarom die 69-jarige Belg spelers soos Lyle Lakay van Mamelodi Sundowns en die Stellenbosch FC-jongeling Athenkosi Mcaba ingespan het. Die twee friendlies wat kom, gaan Suid-Afrika se eerste aksie wees sedert sy treurmare teen Ghana wat hom uit die World Cup in Katar geboender het. Dit is wel goed dat Broos sy span wil versterk. Die gevaar wat hy egter loop met sy kombinasies en opsies wat hy wil toets, is dat dit hom nie met veel tyd laat om sy eerste elftal saam te stel nie. Nog minder gee dit die spelers tyd om hul voete in die nasionale span te vind. Die geskiedenis het bewys dat spanne wat die kern behou en min verandering aanbring, gewoonlik groot sukses in die internasionale arenabehaal. Maar, dan is sukses vir Bafana Bafana net só raar soos sneeu in Upington in Desember.