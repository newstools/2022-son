SES mense is in 'n kop-aan-kop botsing op die R61 tussen Cradock en Tarkastad dood. Dié padongeluk het Vrydagaand plaasgevind. Die Oos-Kaapse departement van vervoer sê 'n Toyota Avanza met nege insittendes wat vanaf Tarkastad gereis het, het teen 'n Toyota-voertuig gebots. Dié departement se woordvoerder, Unathi Binqose, sê ses insittendes in die Toyota Avanza, waaronder die driver, is op die toneel as dood verklaar. Hy sê verder twee mans en 'n vrou is in 'n kritieke toestand na die Cradock provinsiale hospitaal gehaas. Die oorsaak van die ongeluk is steeds onbekend en die polisie het 'n saak van strafbare manslag geopen. - AlgoaFM 