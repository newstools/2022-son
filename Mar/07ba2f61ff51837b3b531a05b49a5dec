INWONERS van Mitchells Plain eis antwoorde van Stad Kaapstad oor die moontlike sluiting van klinieke. Daar word oorweeg om klinieke in Mitchell’s Plain, Nyanga en Khayelitsha te sluit. Die plan is om die plaaslike klinieke onder die provinsiale regering te laat val. Kommer het onstaan by diegene wat op die dienste staat maak. Baie voel fasiliteite soos dié kan nie gesluit word nie omdat dit mense dien wat nie kan bekostig om na ’n private dokter te gaan nie. Die Stad Kaapstad het gesê amptenare oorweeg hoe om fasiliteite en hulpbronne die beste rond te skuif om ’n omvattende gesondheidsorgdienstepakket in relevante gemeenskappe te lewer. Die munisipaliteit het gesê dit is in ooreenstemming met ’n stadsraadsbesluit wat poog om stadsgesondheidsfunksies oor te dra aan die provinsiale regering wat die grondwetlike mandaathouer vir primêre gesondheidsorgdienste is. - EWN