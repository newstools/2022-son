PRES. Cyril Ramaphosa kan so vroeg as volgende week die einde van die ramptoestand aankondig. Sò het die minister van samewerkende regering en tradisionele sake, dr. Nkosazana Dlamini-Zuma, Dinsdag gesê toe sy die jongste regulasies weer bevestig het. "Dit hang van die publiek af om die pad vorentoe te bepaal. "Die regulasies word vir 48-uur vir kommentaar gepubliseer. "Die kommentaar sal dan ontleed word, en daarna sal die president die einde van die ramptoestand aankondig." Volgens die minister behoort hierdie alles voor 15 April te geskied. "Afhangend van die kommentaar kan dit rondom 5 April ook wees." Dlamini-Zuma het bygevoeg dat al eindig die ramptoestand sal die R350-toelaag steeds in plek bly.