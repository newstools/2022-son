LEONARDO Araújo, Paris Saint-Germain se sportdirekteur, dring aan sy manager, Mauricio Pochettino, bly nog tot die einde van die seisoen aan. Dit volg ná die Franse kampioenspan se Champions League-ineenstorting teen Real Madrid in Woensdag se wedstryd in die Ronde van 16 in die Santiago Bernabéu. PSG was met die rustyd met 2-0 voor en in volle beheer van die stryd. In die tweede helfte het Los Blancos se Karim Benzema ’n driekuns aangeteken om PSG uit dié kompetisie te skop. Dit is ook nie die eerste keer dat die Franse kampioenspan ineenstort op sokker se hoogste vlak nie. PSG se vorige treurmare teen Barcelona en Manchester United laat groot twyfel oor die klub se pedigree wanneer dit by die Champions League kom. Leonardo het egter verseker hulle gaan nie nou drastiese stappe vat nie. Kalmte “Pochettino is nog deel van die projek tot die einde van die seisoen,” het Leonardo gesê. Dit is ook nie nou die tyd om hieroor te dink nie.” Die voormalige AC Milan-speler pleit ook vir kalmte in die situasie. “Ons moenie alles in die blik gooi nie,” waarsku die Brasiliaan. Ons moet nie van voor af begin ná elke nederlaag nie. “Die doelwit is om die Champions League te wen, en tot die rustyd was ons goed. Ons moet kyk om hierdie span te verbeter en die moraal te behou om in Ligue 1 die seisoen goed af te sluit.” – AP