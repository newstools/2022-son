TWEE spanne wat hulle vere vir deelname aan die Saldanha Top-8 Paastoernooi wil regskud, is Kuilsrivier en Roses United. Dié klubs pak mekaar môre in Jagtershof, Kuilsrivier, in ’n vriendskaplike wedstryd. Met die Boland-liga-kompetisies wat eers ná die Paastoernooi sal afskop, is die kragmeting baie belangrik vir Brendon April, afrigter van Roses. “Friendlies bly maar net friendlies en verskil hemelsbreed van ’n kompeterende wedstryd waarin daar vir punte en titels meegeding word.” Vir Kuilsrivier, wat vanjaar sy buiging in die Westelike Provinsie se Super­liga A maak, is daar beslis ook baie op die spel. Hy wil beslis vanjaar ’n impak in die WP se elite-kompetisie maak terwyl hy ook vir sy tweede deelname aan die Top-8 voorberei. Kuila speel in sy eerste Superliga A-wedstryd teen Northlink. Die Top-8-toernooi word die naweek van 16-18 April in die Saldanha-stadion gespeel. Dit is Roses se derde agtereenvolgende jaar dat hulle aan die toernooi sal deelneem. Hulle was die eerste wenner in 2018.