DJ BLACK Coffee se eksvrou, die aktrise Mbali “Enhle” Mlotshwa, het nou ’n berk wat in die geld rol. Sunday World berig Enhle is gesien met die ryk entrepreneur Peter Sebiloane, wat bekend is vir sy lavish leefstyl. Hy is glo single nadat hy in 2015 geskei is. ’n Ingeligte het aan die publikasie gesê die paar date al sedert verlede jaar nadat ’n gemeenskaplike vriend hulle aan mekaar voorgestel het. Die paartjie hou hul lippe ge-zip oor die verhouding. “Hulle was al saam in winkelsentrums om te eet, en toe kon Enhle haar hande nie van hom hou nie.” Die twee is glo die afgelope naweek by ’n troue opgemerk waar hulle omtrent knus en verlief gelyk het. ’n Ander informant het gesê Enhle het dinge onlangs na die volgende vlak geneem deur Sebiloane aan haar ma voor te stel. Dit is goed vir Enhle, want Black Coffee is ook al met ander meisies gesien. Sy verdien ook geluk en wie wil dan nie vaskyk in ’n man met ’n groter beursie as Black Coffee nie?