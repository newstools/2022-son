PRES. Cyril Ramaphosa het die week nie net bietjie tyd gehad vir Netflix nie, maar toe sommer gaan inloer by hul live aksie-animereeks, One Piece, wat tans in Kaapstad verfilm word. Netflix en Film Afrika kon die Project Panda-produksie en hul bydra tot Suid-Afrika se kreatiewe bedryf vir die staatshoof wys. Ramaphosa is ook op 'n interaktiewe toer geneem, wat visuele effekte en stunt demonstrasies ingesluit het. Hy het ook 'n chat gehad met vier van die meer as 30 leerders, wat deel is van die reuse projek. Die doel agter besoek was vir Ramaphosa om die impak van Netflix se belegging te verstaan in die kreatiewe bedryf en ekonomie van die aangrensende bedrywe wat insluit toerisme, kleinsake en die voorsienningskettings. One Piece is Netflix se grootste produksieprojek in Afrika tot nog toe, beide in skaal en begroting wat Suid-Afrikaanse arbeid, infrastruktuur en verskaffers dek. Deel van die produksie is meer as 50 Suid-Afrikaanse rolverdelings, meer as 1 000 produksie poste wat bestaan uit 67% voorheen benadeelde individue en 46% jeugdiges. Daar is ook 'n mentorsprogram vir meer as 30 jong kreatiewe en tegnici deur die Academy of Creative Excellence, insamewerking met die SA Film Academy. â€“ Channel24