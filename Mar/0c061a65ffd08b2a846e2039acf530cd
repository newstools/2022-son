DIE Wes-Kaapse onderwysdepartement (WKOD) doen ’n beroep op ouers om nie slange te hang as dit kom by aansoek doen vir skool-plasings nie. Die nuwe skool toegangsproses skop op 14 Maart af. Ouers en voogde van kinders in veral graad 1 tot 8, word aangeraai om al te begin om die nodige dokumentasie voor te berei. Volgens die WKOD, open die aansoek-proses om middernag op 14 Maart en sluit dan om middernag van 15 April. Ouers en pleegouers sal die volgende dokumentasie benodig: die kind se laaste rapport, ID, geboortesertifikaat of paspoort van die leerder, immunisasie-kaart vir laerskoolleerders, en bewys van adres deur middel van ’n munisipale rekening of ’n huurkontrak. Die WKOD sê duisende ouers slaag elke jaar nie daarin om betyds aansoek te doen nie. Gevolglik ly die departement se beplanning daaronder en in baie gevalle kan kinders ook nie in die skool van ouers se keuse geplaas word nie. Die aansoekproses en oplaai van dokumentasie vat sowat 15 minute op die WCED admissions website.