MOSCOW het gesê gesprekke sal nie nou tussen Rusland se president, Vladimir Putin, en Oekraïne se president, Volodymyr Zelenskyy, plaasvind nie. Hoewel verteenwoordigers van die lande reeds verskeie kere onderhandel het sedert Rusland vir Oekraïne op 24 Februarie 2022 aangeval het. Die Kremlin het ook gesê nuwe gesprekke tussen die lande kan Dinsdag in Istanbul in Turkye gehou word. Volgens die United Nations het daar reeds meer as 3,8 miljoen mense uit Oekraïne gevlug, 90 % van die vlugtelinge is vroue en kinders. Die meeste mense vlug na Pole, maar ander het na Roemenië, Moldova en Hongarye gevlug. Intussen het magte van Oekraïne teenaanvalle teen Russiese soldate in die land se noordooste in die streek van Kharkiv uitgevoer. Kharkiv se goewerneur, Oleg Sinegubov, sê klein plattelandse dorpies soos Mala Rohan en Vil’khivka is “heeltemal onder beheer” van soldate van Oekraïne. Hy het gesê “woeste gevegte” vind plaas in Izyum, sowat 124km suidoos van Kharkiv, Oekraïne se tweede grootste stad. Oekraïne se minister van ekonomie, Yulia Svyrydenko, sê die oorlog het reeds ’n astronomiese bedrag van meer as $564,9miljoen (R8 252 737 080 000) gekos. Svyrydenko het op Facebook gesê paaie van 8 000 km en huise van 10 miljoen per vierkante meter is reeds vernietig. – Al Jareeza