ALTESAAM 30 vriendskaplike klubrugbywedstryde word vandag en môre oral in die Wes-Kaap gespeel. Een van die groot kragmetings van die naweek behoort die game tussen SK Walmers en Primrose te wees. Die wedstryd word by Gardens Tech se rugbyveld in Oranjezicht gespeel en nie op Walmers se tuisveld, die Greenpoint Track, nie. Die Track is nie beskikbaar aangesien die Cape Town Cycle Tour Sondag in die Moederstad plaasvind. Al die paaie rondom die Cape Town Stadium gaan dus die hele naweek gesluit wees. Derbies tussen Kloof en die Rose was oor die jare bekend vir ongenaakbare inklimspel. En al word dit as ’n sogenaamde friendly beskou, is die verwagting dat dié game alles behalwe vriendskaplik gaan wees. In ander kragmetings tussen Supeliga A-klubs gaan Valsbaai en Helderberg mekaar op die Phillip Herb­stein-rugbyveld in Constantia die stryd aansê. In die noordelike voorstede pak Durbell vir Kuils­rivier in Durbanville. Tygerberg reis na Hamiltons vir ’n game op die Stephen Oval. Valsbaai se vroue pak Tygerberg se vroue 11:00 môre. Brackenfell gaan besoek by Union Milnerton aflê vir ’n game op Theo Marais-park. Die enigste games wat vanaand gespeel word, is tussen St. George’s en Strand op die Gustrouw-sportterrein in die Strand. Valsbaai se 0. 20-span pak ook vanaand hul eweknie van Blue Stars 19:30 op Valsbaai se tuisveld. Belhar t 
Collegians; Hamediehs t Rangers; Elsies River t Violets; Bellville t 
Langa; Rocklands t Silvertree; Masi t UCT ; Albions t Paarl; Kylemore t 
VD Stel Evergreens; Hamlets t Hands & Heart in Mamre; Franschhoek t 
All Saints in Groendal; Delft t Raithby in Delft; Temperance t Retreat; 
Simondium t Faure; Gordons Bay t Police in Gordonsbaai; Scottsdene 
Central t Strand; Goodwood t Villagers; Pniel Villgers t Paarl Rangers; 
Lamotte Wanderers t Stel Cor; Violets Paarl t Faure; Blakes t Morning 
Star.