SUID-AFRIKA se vroue-krieketspan is tans goed op dreef in die World Cup in Nieu-Seeland. Die Vrouteas het Maandag hul derde agtereenvolgende wedstryd gewen om saam met Australië die enigste onoorwonne spanne by vanjaar se toernooi te bly.Hilton Mooreng (coach) se dames het Engeland in 'n nailbiter met drie paaltjies geklop. Engeland het eerste gekolf en is danksy Marizanne Kapp se uitstekende boulwerk, tot 235/9 beperk in hul 50 beurte. Kapp het vyf paaltjies vir net 45 lopies laat kantel. Die Vrouteas se kolfbeurt het aanvanklik goeie momentum gehad met Laura Wolvaardt wat 77 lopies aangeteken het. Sune Luus (36) het ook ’n goeie bydrae gemaak, maar dit was weer Kapp wat ’n belangrike rol kom vervul het toe dinge begin gedreig het om skeef te loop. Haar 32 lopies het die Vrouteas weer op koers gekry. Ongelukkig kon sy nie tot die einde voor die penne bly om die wenlopies aan te teken nie. Trisha Chetty (11) en Shabnim Ismail (5) het vasgebyt om die wen-totaal te bereik. Kapp is as Speler van die Wedstryd aangewys. Kapp is as Speler van die Wedstryd aangewys. 