DAAR is baie goeie nuus vir die fans van die immergewilde Kaapse disco band The Rockets. The Rockets is nou weer ten volle gereed om julle te entertain op daai lekker old school-paartiemusiek, love songs en sommer ’n bietjie van alles. Die Covid-19-pandemie het ook dié band hard geslaan. Dit was so hectic dat gewese lede soos Jano van der Berg en Ryan Smith besluit het om die band vaarwel toe te roep en hulle eie paadjie te loop. Die drummer Bruce Newman het voor die lockdown al die pad gevat terug Namakwaland toe. Dit was toe net die man met die goue stem, Manuel Losper, en Jerry Watt wat nog die bootjie deur die stormwaters gestuur het. Maar nou is daar nuwe talent wat die band weer na hoër hoogtes gaan neem. Standvastig Jerry Watt, die band-leier, vertel: “Tydens die Covid-pandemie het ons van stand-in musicians gebruik gemaak. “Die nuwe manne is solid en standvastig en ek glo dat ons nog ’n ver pad saam gaan stap.” Die nuwe lede is Angelo Bagley (keybord), Carlos Griffin (drums) en Timothy Baartnes (baskitaar). Angelo is van Mitchells Plain en het sy musiekloopbaan in die kerk begin. Hy het al verhoë gedeel met Jonathan Butler, Claire Phillips en Karen Kortje. Carlos, ook van Mitchells Plain, het al op vierjarige ouderdom drums begin speel. Hy het by sy pa, Robert Griffin, leer speel. Hy het al in bands soos Back Chat en Take Note gespeel en was ag jaar lank in Bahrain en Dubai. Timothy kom ook uit ’n musiekfamilie, met sy ma wat ’n choir conductor is. Hy het reeds musieklesse begin neem op die ouderdom van 12.