'N EGPAAR is laat verlede week elk tot 20 jaar tronkstraf gevonnis vir die 2019 moord op 'n 18-maande oue baba. Die straf kom al is die dogtertjie se oorskot nooit gevind nie. Die hooggeregshof in Mpumalanga het Fanni Poloane (31) en Keletso Sesi Maimela (32) gevonnis, nadat hulle hulle skuldig bevind is aan die moord en regsverydeling. Maimela is die biologiese ma van die kind en was in 'n verhouding met Poloane. Die twee het saam in Ga-Madiseng Riba Cross in Lydenburg gewoon. Tydens hofverrigtinge is aangehoor dat Maimela en Poloane gedurende September 2019 saamgesweer het en die meisie na die berge rondom Lydenburg geneem het. Daar het hulle die kleuter in 'n emmer water gesit, met haar kop onder die water. Haar liggaam is toe in die bosse gegooi. Toe Maimela se ouers haar vra waar die kind is kon nie sy of haar boyfriend antwoord nie. Maimela se ouers het toe 'n saak by die polisie gemaak, waarna 'n soektog geloods is. Die kind se lyk is egter nooit gevind nie. In die hof het die twee beskuldigdes teen mekaar getuig. Maimela het aan die hof vertel dat Poloane haar gedwing het om haar baba dood te maak. - TimesLive