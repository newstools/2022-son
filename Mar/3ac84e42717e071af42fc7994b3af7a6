HAILEY Bieber is oukei nadat sy Donderdagoggend in ’n hospitaal in Palm Springs opgeneem is weens ’n bloedklont op haar brein. Die 25-jarige het Saterdag ’n nota in haar Instagram-stories gedeel waar sy verduidelik sy en haar hubby, Justin Bieber, het ontbyt geëet toe sy “beroerte-agtige simptome” begin ervaar en na die hospitaal gehaas is. “Die dokters het gevind ek het ’n baie klein bloedklont op my brein wat ’n suurstoftekort veroorsaak het.” Die model sê dit was een van die mees vreesaanjaende oomblikke waardeur sy al was en het bygevoeg sy is tuis besig om te herstel. Die model se mediese scare kom drie weke nadat ’n rep vir haar man bevestig het hy het Covid-19. 