'N WEEK ná die tragiese moorde in Kuilsrivier, sal die families van Warren en Arlene Lucas hierdie week 'n roudiens vir hulle in die vorm van 'n Memorial Drive hou. Bridgette Brukman skryf op haar Facebook-blad namens die Lucas en Petersen-families dat dit 'n baie moeilike situasie is vir die twee families. "Op dieselfde tyd moes ons hul minderjarige seun met sy mental illness ondersteun, en wat 'n ernstige kriminele klag in die gesig staar. Een waarvoor hy nog assess moet word en trauma-berading saam met sy jonger suster moet ontvang." Volgens Brukman word die roudiens vir vroeg Woensdagaand beplan. Dit sal by Lucas se ouerhuis in Matroosfontein begin en dan lei na Arlene se ouerhuis, ook in Matroosfontein. Die familie lewer ook 'n pleidooi aan die publiek om navorsing te doen oor die verskillende vorme van geestesversteuring. "Dit is 'n ernstige geval wie so baie raak. Ons moet diegene wat die siekte het omhels en onsself toerus met hoe om te help en ondersteuning te bied." Intussen het die families ook 'n klap na 'n publikasie gegee wat 'n artikel laat verlede week geskryf het. Warren se broer, die Kaapse sanger, Craig Lucas, het die afgelope naweek omtrent gesing teen die beriggewing van 'n joernalis. In die post Vrydagaand gerig aan die joernalis skryf hy: "Die meeste van jou artikel oor my familie is blatante leuens. Jy het jou inligting dalk van 'n bron gekry, maar het nie omgegee om dit te bevestig nie. "Baie van die inligting beswadder my broer (Warren) en Arlene (sy vrou) se naam. Jy kon net sowel op hul grafte gespoeg het. "Om sake te vererger sal my neef afkom op die artikel vol leuens wat jy oor hom geskryf het, en die vuilkommentaar wat jou werk aanhits. Hy ly reeds aan geestesversteuring en dit sal 'n terugslag wees vir hom en moontlik selfs bydra tot hy homself weer wil leed aan doen." Die sanger het Saterdagaand weer 'n post gemaak maar aan sy aanhangers. In dit noem hy dat hy 'n klag namens sy 15-jarige neef teen die joernalis wat hy noem by die menseregtekommissie gemaak het. Hy doen ook 'n beroep aan sy aanhangers dat indien enige van hulle al deur die betrokke joernalis geviktimiseer was om ook 'n klag te lê. Brukman bevestig in haar verklaring Maandagoggend dat die families 'n klag by die Suid-Afrikaanse menseregtekommissie ingedien het. "Een publikasie het die lyn oorskry deur skindernuus te vat en dit te laat blyk na 'n bron na aan die familie. Ongelukkig is die inligting ver van die waarheid. "In die proses het julle (die publikasie) ons nie net verder seer gemaak nie maar 'n minderjarige in so 'n swak lig gestel wat die publiek se opinie oor hom en ons familie beinvloed het. "Die minderjarige se huidige woonplek en ander leuens oor sy verlede is ook gepubliseer. Die roekelose optrede van die joernalis en redakteur stel die lewe van 'n minderjarige in gevaar en skend ons familie naam."