’N KAAPSE taxi driver wat ’n traffic cop in Augustus 2020 doodgery het, is tot 25 jaar tronkstraf gevonnis. Die Stad Kaapstad het die vonnis verwelkom wat in die Wes-Kaapse hooggeregshof opgelê is. Die traffic cop Deon Sampson (46) is by ’n padblokkade in Khayelitsha doodgery. Luvo Mlandu (40) het skuld beken op 'n klag van moord asook die poging tot moord van twee ander traffic cops. Eric Ntabazalila, woordvoerder vir die nasionale vervolgingsgesag, sê Mlandu het ook erken dat hy die Padverkeerswet oortree het. Mlandu het ’n pleit- en vonnisooreenkoms met die staat aangegaan. Die Wes-Kaapse hooggeregshof het hom gevonnis tot 25 jaar tronkstraf vir moord, vyf jaar vir elke klag van poging tot moord en drie jaar vir die oortreding van die Padverkeerswet. Die vonnisse sal gelyklopend uitgedien word, wat beteken dat Mlandu effektief 25 jaar tronkstraf sal uitdien. – News24