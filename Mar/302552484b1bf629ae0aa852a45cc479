SOU hy Manchester United se nuwe manager word, het Erik Ten Hag reeds ’n idee van watter drie spelers hy saam met hom na Old Trafford wil bring. Ten Hag, tans manager van Ajax Amsterdam, is een van drie kandidate om as United se nuwe manager aangestel te word. Die ander twee is Mauricio Pochettinho en Luis Enrique. Daar word bespiegel Ten Hag het onlangs met United se uitvoerende hoof, Richard Arnold, vergader waarin hy sy planne bekend gemaak het. Die Kaaskop (Nederlander) is deeglik bewus dat dit nie ’n maklike taak gaan wees om die gaping oor Manchester City en Liverpool te verklein nie, maar nuwe talent en aanwinste gaan beslis help - twee daarvan is spelers wat tans in sy geboorteland hul sokker speel. Ten Haag het Ajax se Antony en PSV Eindhoven se winger Cody Gakpo geïdentifiseer as nuwe besems vir United se aanval. Dan is AS Roma se Tammy Abraham ook in die Red Devils se visier om in die no.9 striker-posisie te speel. Dit beteken natuurlik dat United van minstens drie spelers ontslae moet raak. Cristiano Ronaldo, Edison Cavani en Anthony Martial wat tans geleen word aan Sevilla in La Liga. United het egter sterk kompetisie van sy mede Premierliga rivals Chelsea om Antony se dienste op te raap.