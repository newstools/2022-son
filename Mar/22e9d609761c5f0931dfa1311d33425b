’N MAN wat na bewering sy minnaar vermoor en haar lyk in stukke gesny en in ’n yskas gesit het, het ’n psigiatriese evaluasie ondergaan. Die verslag sou na verwagting Vrydag aan die Protea-landdroshof in Soweto oorhandig word. Sy meisie het glo die liggaamsdele in sy agterkamer in Protea Glen, Soweto, gevind.  Sy het toe die polisie in kennis gestel. Flavio Hlabangwane (26), wat teregstaan op ’n aanklag van moord, is in ’n psigiatriese hospitaal opgeneem nadat hy twee keer probeer het om sy lewe te beëindig nadat hy in November gearresteer is. Ná sy tweede selfmoordpoging het sy prokureur ’n aansoek ingedien om ’n ondersoek na sy geestestoestand te laat doen. Daar is geglo dat die liggaamsdele dié van sy niggie was. Onbevestigde berigte lui dat Hlabangwane met die oorledene uitgegaan het, al was hulle familie. – News24