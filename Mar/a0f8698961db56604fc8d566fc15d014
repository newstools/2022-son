FAMILIES van die ses mense wat verlede jaar in ’n busongeluk op die R573 Moloto-pad gesterf het, is nie tevrede met ‘laat’ maandelikse betalings van R5 000 nie. Die families beskuldig nou die Openbare Nutsvervoer-korporasie (Putco) daarvan dat hulle hul lewens moeilik maak deur na bewering nie hul R5 000 maandelikse inkomste betyds aan hulle te betaal nie. Ses passasiers het doodgebrand toe ’n Putco-bus op 21 Mei 2021 aan die brand geslaan het terwyl hulle op die R573 gery het. Die bus het pendelaars van Pretoria na die Tweefontein Village vervoer.In Junie 2021 het Refilwe Mtsweni-Tsipane, premier van Mpumalanga, Putco gevra om die slagoffers se families by te staan. Daar is toe besluit dat hulle elke gesin van die oorlede passasiers, R100 000 moet betaal vir begrafnisuitgawes en om hul inkomste, en om die maandelikse inkomste van die oorlede passasiers te vervang, en dit aan hul families te betaal. Putco se sake-ontwikkelingsbestuurder, Matlakala Motloung, het Donderdag bevestig, die busmaatskappy betaal sedert Augustus 2021 elke gesin wat 'n geliefde verloor het, 'n bedrag van R5 000 per maand. Sy het gesê dit is nie ’n probleem om die gesinne soms voor, óf op die 7de van die maand te betaal nie. “Enige bedrag wat die gesinne voor óf op die 7de van die maand ontvang, is betyds,” het Motloung bygevoeg. “Ons het hulle nog nooit later as die 7de van enige maand betaal nie. “As dit gebeur het, moes dit een keer gewees het en is deur ’n fout veroorsaak.” – News24