DIE geraamte van 'n onbekende man is Sondag in die bosse by Greenbushes in Gqeberha gevind. Kol. Priscilla Naidu, 'n polisiewoordvoerder, sê kinders wat in die bosse naby die Zwelindinga-informele nedersetting gespeel het, het op die geraamte afegekom. Sy sê die polisie vermoed die man is moontlik sowat ses maande gelede al dood. Naidu sê netjies verpakte hout het langs die oorledene gelê wat geklee was in 'n geel T-hemp, kakiebroek, swart en wit tekkies met twee swart beanies wat langs hom gelê het. Sy sê die oorledene was sowat 1,6 m lank. Enige persoon wat moontlik kan help om die man te identifiseer word gevra om speur-adjudant-offissier Bertus Blom by 082 442 1017 te kontak. -AlgoaFM