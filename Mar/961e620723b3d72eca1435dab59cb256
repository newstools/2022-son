DIE Hannah Montana-ster Miley Cyrus het laat hoor sy is veilig nadat haar vliegtuig ’n noodlanding gedoen het. Die eertydse kinderster het aanhangers verseker sy en haar bemanning is veilig nadat hulle verplig was om ’n noodlanding te doen. Die Grammy-benoemde was glo op pad na Paraguay in Suid-Amerika as headline vir die 2022-Asunciónico-musiekfees toe die vliegtuig waarop sy en haar span was, in ’n storm vasgevang en deur weerlig getref is. Saam met ’n video van die storm wat uit die vliegtuig geneem is, het Cyrus onthul: “Ons vliegtuig is in ’n groot onverwagte storm vasgevang en deur weerlig getref.” “My bemanning, band, vriende en familie, wat almal saam met my gereis het, is veilig ná ’n noodlanding.” ’n Tweede foto wys die skade waar dit lyk of die vliegtuig getref is. Die 29-jarige “Wrecking Ball”-sangeres het bygevoeg sy was ’n bietjie siek en “super-uitgeput” ná die skrikwekkende vlug. In die video lyk dit of Cyrus in ’n borrelbad ontspan terwyl sy haar trefferliedjie “Stay” sing.