DIE Suid-Afrikaner George Coetzee moes met ’n vierde plek tevrede wees ná die vierde en laaste ronde van die MyGolfLife Open op die Pecanwood-gholflandgoed. Dié toernooi vorm deel van die Europese toer. Die Spanjaard Pablo Larrazábal is as die wenner gekroon nadat hy met ’n landgenoot, Adri Arnaus, en Jordan Smith van Engeland in ’n uitspeelronde gewikkel was. Larrazábal het op die tweede uitspeel-putjie sy sege verseker. Coetzee sal egter met reg diep teleurgesteld voel dat hy homself nie deel van die gesprek vir die titel kon maak op die laaste dag van dié toernooi nie. Hy het ’n uitstekende ronde van 64 aangeteken en sy deelname op 267 afgesluit — een hou minder as Larrazábal, Arnaus en Smith, wat almal op 266 klaargemaak het. Hennie du Plessis sal homself ook skop omdat hy ’n goeie begin van die toernooi in die water gegooi het. Verseker Du Plessis het die toernooi met ’n ronde van 62 begin, maar op die tweede, derde en vierde dag loop agteruitboer met tellings van 65, 70 en 72. Hy deel die sesde plek deel met die Spanjaard Ignacio Elvira. Richard Sterne se telling van 268 was goed genoeg om hom van die vyfde plek te verseker. Intussen het Larrazábal die Suid-Afrikaanse toeskouers by die toernooi geloof vir hul ondersteuning oor die vier dae van deelname. “Wat ’n dag! Ek het wonderlike ondersteuning van die Suid-Afrikaanse toeskouers ontvang en bedank hulle daarvoor,” het hy gesê. “Jordan het alles ingesit met sy eerste putt by die tweede uitspeel-putjie. Toe hy mis, het dit my taak baie makliker gemaak.” Dit is die Spanjaard se tweede sukses in SA. Hy het al die Alfred Dunhill Cham­pionship ook gewen.