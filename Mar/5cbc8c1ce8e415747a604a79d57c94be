METRORAIL het Dinsdag sy dienste in die Wes-Kaap opgeskort nadat die Table Bay-substasie, wat kragtoevoer aan sy eie substasies verskaf, onklaar geraak het. Die treindiens sê die substasie het ingegee kort nadat Eskom beurtkrag ingestel het. Metrorail sê die netto effek daarvan is wydverspreide wanfunksionering van hul eie substasies wat kragtoevoer aan hul elektriese treine moet verskaf. "Metrorail is met geen ander keuse gelaat as om sy dienste op te skort terwyl Eskom besig is om die probleem aan hulle kant reg te stel. Metrorail vra verskoning vir die onvoorsiene probleem van Eskom se kant." Die treindiens gaan pendelaars voortdurend inlig oor die status van die diens.