EEN van die grootste “crimes” wat sokkerklubs en veral die eienaars pleeg, is die “hire en fire” van coaches. Dit is ook juis waarom daar bittermin klubs, beroep of amateur, is wat ’n goeie track rekord het met sukses. Dit is ook omdat almal onmiddellike sukses jag, maar niemand die geduld het om opofferinge te maak vir die groter prentjie nie. Dit is veral die Tweede Liga-klub Norway Magic se eienaar, Miles October, wat besef het dat hy coaches benodig wat reeds ’n impak gemaak het by sy klub. October se klub het intussen ook groot veranderinge ondergaan toe The Magic en Norway Parks saamgesmelt het om Norway Magic te vorm. October het nou weer die voormalige Bafana Bafana defender David Kannemeyer én die oud-Santos-speler Zane Alexander nader getrek om hul magic van paar jaar terug weer te spin. Kannemeyer en Alexander het in 2019 groot impak gemaak met October se klub. Hulle het self in die Nedbank Cup die Ronde van 16 gehaal waar hulle teen Kaizer Chiefs vasgeval het. Dan het Kannemeyer-hulle ook in 2019 vasgeval teen Steenberg United in die promosie/relegasie playoffs. Dan was die duo ook betrokke by die sukses van klub se 0. 18-span toe hulle die double gewen het. Niemand het sedert Kannemeyer en Alexander se vertrek enigsins naby die prestasies by die klub gekom nie. Dit is juis waarom October weer hulle dienste bekom het. “Ek dink dat hulle nog baie het om te offer aan ons jong talent in terme om hulle tegniek en fiksheids-vlakke te verbeter,” het October gesê. Intussen het Kannemeyer gesê dat hy is opgewonde om terug by die klub te wees. “Hopelik kan ons die klub na nuwe hoogtes neem deur sukses te behaal,” het Kannemeyer uitgewys. “Hopelik kan ons ook twee of drie spelers tot in die PSL (Premierliga) laat vorder,” het die voormalige Cape Town Spurs-speler bygevoeg.