'N VOORMALIGE KwaZulu-Natalse laerskoolberader sal na verwagting in Julie gevonnis word. Dit kom nadat hy op vyf klagte van seksuele aanranding skuldig bevind is. Die nasionale vervolgingsgesag (NVG) sê dié 32-jarige man is Vrydag by die Pietermaritzburg-hooggeregshof van verkragtig en toegang tot kinderpornografie skuldig bevind. 'n NVG-woordvoerder, Natasha Ramkisson-Kara, sê hy het in sy hoedanigheid as 'n berader saam met leerders by sy kantoor op die skool se perseel gekonsulteer en het skoolseuns geteiken. Ramkisson-Kara sê hy is eers in 2016 gearresteer toe die voorvalle aanvanklik opgeduik het. Sy sê verder die saak is tot 13 Julie vir voor-straf verslae uitgestel en hy bly agter tralies. - AlgoaFM 