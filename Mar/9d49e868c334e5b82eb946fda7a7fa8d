TWEE mans is Vrydag in die vroeë oggendure in Bonteheuwel doodgeskiet. ’n Derde persoon is ook tydens die skietery gewond. Die skietvoorval het in Assegaailaan plaasgevind. Die die twee mans is op die toneel dood en die ander persoon is gewond en per ambulans na die hospitaal geneem. In ’n gesamentlike verklaring deur die raadslid in Bonteheuwel, Angus Mckenzie en Graham Lindhorst, van die gemeenskapspolisiëringsforum, stel hulle dat hulle bekommerd is oor die bendegeweld wat die laaste paar dae in Bishop Lavis en Bonteheuwel toegeneem het. Volgens Mckenzie is daar meer metro cops en wetstoepassers in die area ontplooi. Volgens die persverklaring kan die toename in bendegeweld toegeskryf word aan die druk wat op die dwelmhandel bedryf en gang leaders toegepas word om hul drugs in areas te verkoop wat hulle nie beheer nie. Hulle het ook die gemeenskap blameer wat die polisie aanval as hulle hul werk doen om gangsters te arresteer en ouers wat hul kinders se guns wegsteek. Daar is ’n beroep op die gemeenskap gedoen om saam met die polisie te werk om die bendegeweld te stop. ) Tydens nog ’n skietery wat Donderdagaand in Lavender Hill plaasgevind het, is ’n 34-jarige man doodgeskiet en ’n 11-jarige dogter gewond. Die voorval het omstreeks 19:45 op die hoek van St. Thomas en St. Barnabas straat by Montagu Village plaasgevind. Dit was na verneem ’n drive by shooting, toe jongens vanuit ’n Volkswagen Polo op die man losgebrand het. Volgens sers Wesley Twigg, ’n polisiewoordvoerder het die slagoffer op die hoek gesit, toe ’n motor verby ry en die insittendes op hom geskiet het. Die 34 jarige is op die toneel dood en die 11-jarige is per ambulans na die hospitaal geneem. ) In Parow was ’n 54-jarige man ook in sy motor afgemaai. Die voorval het Donderdagaand omstreeks 19:50 in Drosdystraat, Panorama gebeur. Volgens kapt. FC Van Wyk, polisie woordvoerder, is die slagoffer op die toneel in sy motor dood en die omstandighede rondom die skietery is nog onbekend. Niemand is nog sover gearresteer nie en die polisie ondersoek verskeie moordsake en poging tot moordsake.