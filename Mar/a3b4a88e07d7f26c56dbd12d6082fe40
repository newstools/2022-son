JY KAN hierdie Saterdag die briljante MasterChef-beoordelaar Justine Drake by Makers Landing by die Cruise Terminal by die V&A Waterfront ontmoet. En die volgende dag, die Sondag, kan besoekers daar die deelnemers ontmoet wat uit die vorige week se episodes uitgeskakel is. Hulle kan meer hoor oor elke deelnemer se persoonlike kosreis en wenke kry wat die deelnemers in die fancy MasterChef-kombuis geleer het. Fans van dié reality- kookprogram kan om 11:00 die beoordelaars persoonlik ontmoet terwyl hulle kyk hoe hulle hul gunsteling-kulinêre meesters-kosdemos doen. Laas naweek het die chef en MasterChef judge Gregory­ Czarnecki gehore beïndruk met sy kosvernuf. Hierdie Saterdag is dit die food editor Justine Drake. En volgende naweek, 19 Maart, gaan die borrelende kosgenie en chef Zola Nene ’n draai gooi by Makers Landing. Op 27 Maart gaan die restaurant-eienaar, TV-aanbieder en innoverende chef Bertus Basson ’n kosdemo doen.