DIE Stormers het Saterdag ’n rillerstryd in die Cape Town Stadium voor ’n begeesterde tuisskare in ’n United Rugby Championship-game, daarin geslaag om Ulster van Ierland te klop. Dit was die eerste keer dat daar ’n 50% kapasiteit van fans in die stadion toegelaat is. Diegene wat gelukkig genoeg was om die game by te woon, was nie teleurgesteld nie. John Dobson (afrigter) se span was net-net met 23-20 baas nadat die rustydtelling 20-13 in die Stormers se guns was. Nadat Ulster die bal deur talle fases gedra het, het die Stormers die balbesit omgekeer en gewys waarom hulle so gevaarlik op die teenaanval is.Die skrumskakel, Paul de Wet, het die Kapenaars se eerste drie gaan druk na ’n puik breekslag deur die regtervleuel Leolin Zas. Zas het kort hierna ’n bal by ’n afbreekpunt gegaps wat in ’n mooi drie van sy eie uitgeloop het.Die losskakel, Manie Libbok, het verdoel om die Stormers met 14-0 na net sewe minute se spel te laat voorloop. Ulster het egter gewys waarom hul tans in die tweede posisie op die URC-log is en tot dusver onoorwonne in sewe agtereenvolgende games is. Die besoekers van Ierland het nooit paniekbevange geraak nie.Dan McFarland se span het net geduldig gebly en by sy stukture gehou. Dit het uiteindelik vrugte afgewerp toe die vaskopstut Marty Moore het van ’n dryfmaalbeweging van ’n lynstaan gaan score het. Die skrumskakel, John Cooney, het met ’n doelskop en ’n twee strafdoele geslaag. Libbok was ook in die kol met twee doelskoppe en twee strafdoele om die rustydtelling 20-13 in die tuisspan se guns te maak. In die tweede helfte het Libbok nog ’n strafdoel in die 54ste minuut bygevoeg.Ulster se groot senter Stuart McCloskey het egter drie minute later met ’n kraglopie vorendag gekom waar hy deur die tackles van Libbok en die haker Chad Solomon gebars het vir die Iere se tweede vyfpunter. Cooney se doelskop het die besoekers met 20-23 weer binne trefafstand gebring.In daardie stadium was die game op ’n mespunt gebalanseer. Die Stormers het vir die eerste keer in die game op ’n kritieke tyd ’n strafskop by ’n skrum gewen toe Ulster in ’n gunstige posisie op die aanval in die tuisspan se kwartgebied was. Dit het egter die druk net tydelik verlig. Ulster het met 'n geweldige aanslag gekom. Die tuisspan moes alles in die stryd werp om die Iere te stuit.In die doodsnikke was daar groot drama toe Ulster gelyk het of hulle die wendrie gaan druk het. Die TV-skeidsregter het egter beslis dat die speler die bal oor die doellyn aangeslaan het.Vir die Stormers was Evan Roos weer eens een van die beste spelers op die veld. Op die dag het die 22-jarige Roos, die ervare 35-jarige Bok-agtsteman Duane Vermeulen, heeltemal oorskadu.  Roos was welverdiend as die Speler van die Wedstryd aangewys. STORMERS: drieë: Paul de Wet, Leolin Zas; doelskoppe: Manie Libbok (2); strafdoele: Libbok (3). ULSTER: drieë: Marty Moore, Stuart McCloskey; doelskoppe: John Cooney (2); strafdoele: Cooney (2). 