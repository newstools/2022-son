NET verlede jaar nog was die Italiaanse sokker se herlewing die talk of the town. Die Azzurri is as Europese kampioene gekroon en het ook rekords laat spat vir die langste onoorwonne rekord in internasionale sokker. Sekerlik moet so 'n span tog mos dan ’n plek in vanjaar se Fifa World Cup in Katar verdien? Toe nie – die Azzuri is Donderdagaand in ’n uitspeelwedstryd deur die minder beskore Noord-Masedonië met 1-0 geklop. Noord-Masedonië het dit boonop in die Italianers se agterplaas kom doen, en kom volgende week teen Portugal te staan in ’n wedstryd wat sal bepaal wie van dié twee hul vlugkaartjies na Katar kan begin bespreek. Vir Italië is daar net pyn en leiding, en nie vir die eerste keer nie. Hy het ook 2018 se skouspel misgeloop. Daar is toe besluit om Roberto Mancini, voormalige manager van Manchester City, in te bring om ’n herlewing teweeg te bring. En alles het so goed verloop tot en met die sukses in Euro 2020, net om eweskielik ’n paar maande later plat te val. Mancini is juis ingebring met die hoofdoel om die Assurri weer na ’n World Cup te kan neem. Enige sukses voor dit moes dus as net ’n bonus beskou word. Daai Euro 2020 bonus sal egter nou soos ’n curse voel, want die werklike mikpunt is nie bereik nie. Oor die nederlaag het die Italiaanse verdediger Giorgio Chiellini gesê: "Ek is trots op die span, selfs vandag het ons ’n goeie wedstryd gespeel, maar ons kon nie score nie. Vanaf September tot en met vandag het ons begin foute maak en nou betaal ons die prys daarvoor." Die middelveldspeler Marco Verratti het die nederlaag as ’n nagmerrie beskryf. "Ons sou ’n goeie kans op sukses in die World Cup gestaan het. Ons kom vanaf ’n onoorwonne rekord, so dit is moeilik om te aanvaar wat gebeur het," sê Verratti. "Ons weet ons het ons alles gegee, maar dit het nou tyd geword om mekaar in die oë te kyk en ’n paar vrae te vra."