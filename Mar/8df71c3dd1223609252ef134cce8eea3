TULBAGH. – Kerkleiers het Saterdagoggend die langpad aangedurf in ’n gesamentlike poging om geld vir hul kerke in te samel. Die kerkleiers en lede van St. Andrews Anglikaanse Kerk van Ceres het die nagenoeg 40 km na St. Peters Anglikaanse Kerk aangedurf as deel van hul fondsinsameling vir minderbevoorregte kerke. Lede van St. Johns Anglikaanse Kerk Wolseley het by Wolseley aangesluit met die staptog. Die fondsinsameling is deel van die Lenten appeal en die geld sal vanjaar gekanaliseer word na Blue Downs Archdeaconry.