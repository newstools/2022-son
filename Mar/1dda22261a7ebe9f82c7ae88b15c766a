DIE Kaapse Skiereiland Universiteit van Tegnologie (CPUT) se verdediging van sy Varsity Shield-rugbytitel is nog op koers ná Vrydag se sege met 47-10 oor die Tswane Universiteit van Tegnologie (TUT Vikings). Die Tekkies, bynaam vir die CPUT-span, spog nou met twee seges in vanjaar se kompetisie. Daar was verwag dat die Vikings die Kaapse studente sou toets, maar dit blyk of daar sedert verlede jaar se bevredigende veldtog vir die Pretorianers nie veel vordering gemaak is nie. CPUT het in sy eerste wedstryd van die toernooi teen Rhodes Universiteit van Makhanda met rukke en stote gespeel, maar steeds gemaklik met ’n bonuspunt gewen. Vrydag was daar merkbare verbetering onder Allister Thys (coach) se troepe, met die Tekkies se eerste drie van die wedstryd wat al in die tweede minuut van dié kragmeting gedruk is. Twee verdere vyfpunters voor rustyd het daarvoor gesorg dat die verdedigende kampioene teen rustyd reeds met 19-10 voorloop. Daarna was dit regtig net one wat traffick met CPUT wat nog vier keer gaan druk het om die wind uit die Vikings se seile te blaas. Fort Hare Universiteit (UFH Blues) het in die eerste wedstryd van die dag in Pretoria vir Rhodes met 45-0 kafgedraf. Die Blues is saam met CPUT die enigste onoorwonne spanne in vanjaar se kompetisie. Hulle sit boaan die punteleer ná seges in hul eerste drie wedstryde. CPUT het tot dusver een wedstryd minder gespeel. CPUT – drieë: Iwaan Bloys, Joshua Paris, Siya Ngubelanga, Roland van der Heever, Darren Allexander, Keano Cookson, Christoper Andrews; doelskoppe: Feghon-Leigh Snyders (6). VIKINGS – drie: Mauritz Maritz; doelskop: Maritz; strafdoel: Maritz.