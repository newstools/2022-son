AL HET hy Sondag in sy ultramarathon-debuut die 50km-wêreldrekord verpletter, sê die Suid-Afrikaanse marathonster, Stephen Mokoka, dat hy nog nie ’n permanente opskuif in afstand sal maak nie. Mokoka het die 50 km-wêreldrekord van 2:40:13 by die Nedbank Runified Breaking Barriers-wedloop in Gqeberha opgestel Terwyl die 37-jarige atleet tevrede was met sy vertoning, het Mokoka gesê dit sal dalk ’n rukkie wees voordat hy homself weer verder as 42km op die proef gaan stel Mokoka, wat verskeie nasionale rekords oor korter afstande gebreek het, sal na verwagting die SA marathonspan se aanslag vanjaar by die Wêreldbyeenkoms in Eugene, in die aanloop tot die 2024 Olimpiese Spele in Parys, lei “Ek het nog ’n droom om nog twee World Champs en nog ’n Olimpiese Spele te hardloop,” het Mokoka gesê, “So nee, ek het nie planne om binnekort nog ’n ultra te doen nie.”