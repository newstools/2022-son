DIE minderjarige tienerseun wat verdink word van die moorde op ’n egpaar van Brackenfell is in sy familie se sorg vrygelaat. Hy het Maandag vlugtig in die Blue Downs-landdroshof verskyn en sal binnekort vir psigiatriese evaluering gestuur word. Die 15-jarige seun, wat volgens wet nie genoem mag word nie, word daarvan verdink dat hy Sondag vir Warren en Arlene Lucas in hul huis in Brackenfell doodgeskiet het. Warren is die broer van die bekende sanger Craig Lucas. Die seun word deur die bekende Kaapse lawyer William Booth verteenwoordig. Volgens Booth is dit nog nie duidelik wanneer die seun vir evaluering sal gaan nie. “Ons wag nog op ’n datum. “Hy (die seun) is tans in sy familie se sorg vrygelaat.” Die seun sal op 17 Maart weer in die hof verskyn.