DIE Suid-Afrikaanse vrouekrieketspan het ’n tree nader aan ’n plek in die halfeindstryd van die Wêreldbekertoernooi gegee deur die gasheer Nieu-Seeland met 2 paaltjies te klop en daarmee ook sy onoorwonne status tot vier wedstryde in die uitspeelronde te strek. Nou wag Australië Dinsdag op die Proteas in Hamilton. Die Kiwis het die loot gewen en is deur die Suid-Afrikaners vir 228 in 47.5 beurte uitgehaal. Daarna het die wedstryd op dramatiese wyse geëindig toe die Proteas ses lopies van die laaste boulbeurt moes aanteken. Marizanne Kapp wat 34 nie uit nie aangeteken het, het die eerste bal van die beurt vir vier grens toe gestuur en daarna ’n enkellopie gescore. Ayabonga Kaka (2*) het die wenlopie behaal vir die geskiedkundige sege. Vroeër het Laura Wolvaardt 67 lopies behaal.