DIE Suid-Afrikaanse model en Blood & Water-aktrise, Natasha Thahane, het Dinsdag haar swangerskap met ’n elegante pregnancy shoot aangekondig. Die aktrise het haar vetgesmeerde swanger boepie gewys wat slegs met ’n fluweelsatyn-symateriaal bedek is. Dit is nie bekend hoeveel maande die ster swanger is nie, maar as ’n mens so na daai boepie kyk, is sy lank verby vier maande. Sy is baie privaat oor haar persoonlike lewe, maar het voorheen oor haar verhouding met die sokkerspeler Thembinkosi Lorch gepronk, maar dit is onduidelik of die paartjie nog saam is. Oorsee Almal op Twitter het natuurlik gespekuleer dat Lorch dié “goal” by Natasha geskop het. Die aktrise was laas jaar onder geweldige druk ná die afsterwe van haar oupa, aartsbiskop Desmond Tutu, toe sy op Podcast and Chill with MacG-onderhoud onthul het sy het na bewering ’n R1 miljoen-beurs van die regering ontvang om oorsee te gaan studeer. Die swanger aktrise sluit aan by ’n reeks van Mzansi celeb mommy-to-be’s, soos die TV-aanbieder en mediapersoonlikheid Ayanda Thabethe, die social media influencer K Naomi, die voormalige Big Brother-ster en influencer Blue ‘Thandi’ Mbombo, asook die influencer Megan Gallie.