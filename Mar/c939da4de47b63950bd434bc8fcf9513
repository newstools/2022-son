IS dit net per toeval dat Erik Ten Hag in Engeland is vir Engelse lesse, of is daar meer tot dié Ajax manager se reis na Brittanje? Dié 52-jarige Nederlander het reeds aangedui dat hy Ajax aan die einde van die seisoen wil verlaat vir nuwe uitdagings. Ten Hag se naam word al ’n geruime tyd gelink met Manchester United. Selfs die klub se waarnemende manager, Rallf Rangnick, glo Ten Hag is ’n goeie fit vir die Red Devils. Dit is waarskynlik waarom die Ajax-breier ook besig is om sy Engels in orde te kry vir ’n moontlike skuif na Old Trafford. Ten Hag is ook bewus dat PSG se Mauricio Pochettinho (manager) die groot gunsteling is aangesien hy reeds Premierliga-ervaring het met klubs soos Spurs en Southampton. Real Madrid se Carlo Ancelotti se naam is ook nou in die hoed - met die name wat al die afgeloe paar maande genoem is, word dit duidelik dat United se soektog na die geskikte coach lyk nog altyd soos ’n desperate een. 