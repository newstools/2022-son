DIE Bellville-handelshof het Donderdag 'n egpaar en 'n motorverkoper tot direkte tronkstraf gevonnis Hulle is skuldig bevind aan verskeie aanklagte insluitend die ontvang van gesteelde goedere en bedrog. Marius Coetzee is Woensdag op 73 aanklagte van die ontvang van gesteelde goedere skuldig bevind. Hy is tot 15 jaar agter tralies gevonnis, waarvan 10 met voorwaardes opgeskort is. Sy vrou, Catherine Elizabeth Coetzee, is op 73 klagte van bedrog skuldig bevind en tot 15 jaar in die tjoekie gestraf, waarvan 6 jaar met voorwaardes opgeskort is. Mariette Cupido, 'n werknemer by Becker Auto Malmesbury, is op haar beurt op twee aanklagte van bedrog skuldig bevind en is tot 60 dae agter tralies en 24-maande se korrektiewe toesig gevonnis. 'n Woordvoerder van die nasionale vervolgingsgesag,  Eric Ntabazalila, sê die drie het saamgesweer en het banke vanuit R13,5 miljoen bedrieg.