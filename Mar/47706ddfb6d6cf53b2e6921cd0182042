MASKERS is nou net vir wanneer jy binne vier mure is. Alhoewel jy dit nie meer buite in die publiek hoef te dra nie gaan jy steeds jou masker in 'n taxi, bus, winkel of binne 'n gebou moet dra. Hierdie is onder die nuwe regulasies wat Woensdag 23 Maart inwerking tree, wanneer dit in die staatskoerant gepubliseer is. Pres. Cyril Ramaphosa het ook aangekondig dat landsburgers nou weer sport en ander events kan bywoon. "Venues sal toegelaat word om tot 50% van hul kapasiteit te dra. Dit is mits jy 'n inentingsertifikaat kan bewys of negatiewe Covid-19-toets van nie ouer as 72 uur nie. "Die bywoning van byeenkomste sonder bewys van inenting sal tot 1000 vir binne en 2000 vir buite beperk word." Die huidige gesondheidsmaatreëls wat insluit sosiale afstand en sanitering van hande sal steeds moet geskied. Jy sal ook vir binne-byeenkomste jou masker moet dra, maar hoef dit nie vir buite-byeenkomste te dra nie. Ramaphosa sê wetenskaplikes vertel dat 60 tot 80% van die bevolking het die een of ander vorm van beskerming teen die corona-virus. "Hetsy deur vorige besmetting of inenting." Hy het beklemtoon dat weens die manier hoe die virus die afgelope twee jaar verander het beplan die regering op die rampstatus af te skaf. "Dit sal gedoen word sodra openbare kommentaar oor die voorgestelde gesondheidsregulasies afgehandel is." Die publiek kan nog tot 15 April kommentaar lewer op die voorstelle wat op 15 Maart gepubliseer was. Ramaphosa noem: "Wat duidelik moet wees is dat die einde va ndie ramptoestand beteken nie die einde van die corona-virus nie. "Dit beteken egter ons leer nou om met die virus te lewe." Die staatshoof noem dat die land nou die virus deur gesondheidsregulasies sal beveg en nie meer deur die rampregulasies nie. Intussen het Ramaphosa Suid-Afrikaners aangemoedig om steeds vir hul jabs en booster-jabs te gaan.