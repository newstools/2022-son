PADVARKE gee inwoners van Matroosfontein slapelose nagte. Nou wil inwoners hê hulle raadslid moet nóg spoedwalle laat aanbring om die haastige jaers in hulle karre vas te vat. Vir Lydia Solomons (58) van Matroosfontein is dit ’n baie sensitiewe saak, want een so ’n roekelose jaer het haar ma, Catherine Solomons (89), omgery het en toe sterf die antie. Lydia vertel haar ma was op pad kerk toe. Haar buurman Clinton Treu het ’n petisie opgestel waarin hulle as inwoners versoek dat die Stad Kaapstad ten minste nog drie spoedwalle aanbring.