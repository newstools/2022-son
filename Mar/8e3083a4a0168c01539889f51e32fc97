RUGBY in Caledon is aan die gang! Die dorp se rugbyspan het Saterdag op die plaaslike sportterrein 31-13 met McGregor afgereken. Maar dit was glad nie ’n walk-over nie. Die tuisspan moes egter hard werk en het in die eerste helfte omtrent gesukkel om aan die gang te kom. Die vriendskaplike wedstryd was egter ’n stop-start affêre met talle beserings en beide kampe wat deurgaans veranderinge gemaak het. Lorenzo Swart het op heelagter met sy 16-valve spoed sy span se eerste drie op die telbord geplaas, toe hy die bal net binne die McGregor helfte vasgevat het en deur talle tackles met sy spoed geslip het. McGregor speel in die Boland Rugbyunie se Langeberg-streek terwyl Caledon in die tawwe Overberg-streek meeding met spanne soos Hawston, Black Leaves en Botrivier.  