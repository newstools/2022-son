GOLDEN Gloves se toernooi Saterdagaand by Emperors Palace het nog ’n groter internasionale geur gekry met die aankondiging dat die WBA-president, Daryl Peoples, langs die kryt sal wees. Die promotor Rodney Ber­­man  is hoog in sy skik en sê Peoples is al lank ’n groot vriend van Suid-Afrika. “Die teenwoordigheid van die WBA-grootbaas is ’n verdere bonus vir boksers soos Kevin Lerena, Shervanteigh Koopman en Juan Roux om aan hom hulle enorme talent te toon. “Peoples is hier om te kyk en ons boksers het nou die kans om te wys hulle is bestem vir die wêreldverhoog,”het Berman gesê. Bogdan Dinu het by die inweeg groot, sterk en fiks gelyk en dis duidelik dat Lerena hom vir ’n uiters strawwe geveg kan voorberei. Dinu het egter nog nooit weg van die huis af gewen nie en dit kan dalk net in Lerena se guns tel. Die program is: Swaargewig (vakante WBA interkontinentale titel, 12 rondes): Kevin Lerena t Bogdan Dinu (Roemenië); Juan Roux t Josh Pretorius (SA en vakante ABU-titel, 12 rondes). Junior middelgewig (IBF Afrika-titel, 12 rondes): Shervanteigh Koopman t Jami Webb. Swaargewig (6 rondes): Shaun Potgieter t Keaton Gomes. Middelgewig (6 rondes): Phikelani Terence Khumalo t Mbiya Kanku.