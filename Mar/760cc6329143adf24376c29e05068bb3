SOOS verwag het Bafana Bafana net skaduwe's gejaag tydens hul loesing van 0-5 teen die World Champs Frankryk. Dit was tydens 'n vriendskaplike wedstryd Dinsdagaand in die Stade Pierre Mauroy Lille. Boonop moet Hugo Broos (coach) se span dankbaar wees dat Frankryk talle kanse verspeel het. Dit is waarom Didier Deschamps (manager) se Frankryk net met 2-0 voorgeloop het teen rustyd. Dit was ook verblydend om te sien dat die Kapenaar Lyle Lakay uiteindelik sy debuut gemaak het vir Suid-Afrika, ná ’n lang afwesigheid uit die nasionale set-up. Die spoedvraat, Kylian Mbappe, was die groot doring in Bafana Bafana se vlees. Dit was dus geen verbasing toe die striker van Paris Saint Germain die deurbraak gemaak het, met sy fantastiese regtervoer curling shot. Bafana se goalie, Ronwen Williams, moes na vars lug gryp. Net voor rustyd het Oliver Giroud weer Frankryk se voorsprong verdubbel, met sy low drive wat die nette laat raas het. Williams moes op die uurmerk weer op sy hoede wees om Mbappe uit te hou. Sekondes later het Williams uitstekend gekeer om Lucas Digne se left footed side volley uit te hou. Die res van die tweede helfte was soos shooting practice vir die tuisspan, wat aanval ná aanval geloods het. Suid-Afrika het op sy beurt aanvallende bewegings bymekaar gesit, maar talle van sy aanvallende bewegings het skipbreuk gely in die laaste deel van die veld. Mbappe se spoed het Bafana Bafana met groot kopsorge gebied. Hy is beloon met ’n penalty in die 74ste minuut, wat die Franse se voorsprong tot 3-0 vergroot het. Met 10 minute oor het die super sub Wissam Ben Yedder die telbord aan die rol gehou met ’n tap-in van regvoor die doelhok ná goeie aangeewerk deur Paul Pogba. Broos-hulle se kopsorge is vererger toe Khuliso Mudau ’n rooikaart ontvang het vir ’n gevaarlike tackle. Diep in addisionele tyd het Mattéo Guendouzi dit 5-0 gemaak met sy kliniese regtervoetskoot van buite die doelgebied.