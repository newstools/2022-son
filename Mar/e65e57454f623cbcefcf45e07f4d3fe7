DIE Wes-Kaapse LUR vir vervoer, Daylin Mitchell, wil die Nyanga-gebied as ’n hoërisiko-sone verklaar ten opsigte van taxi-geweld. Dit volg ná geweld, wat gepaard gegaan het met ’n optog Donderdag in Kaapstad se middestad en ’n ontwrigting van verkeer op die N2-snelweg. Taxi-operateurs het verskeie griewe geopper, insluitend kwessies rondom bedryfs-lisensies en die skut van taxi’s. Drie Golden Arrow-busse is tydens die onrus is in Nyanga en Kraaifontein uitgebrand, terwyl ’n vierde bus in Delft gekaap is, maar later teruggekry is. ’n Vragmotor is ook aan die brand gesteek en taxi’s is langs Jakes Gerwel-rylaan naby Bonteheuwel en in verskeie ander gebiede met klippe bestook. Owerhede het verder berigte van private eiendomsbeskadiging ontvang, terwyl die Stad Kaapstad skat skade aan infrastruktuur beloop minstens R4 miljoen. Die Wes-Kaapse departement van vervoer het die Suid-Afrikaanse Nasionale Taxiraad gevra om stappe te neem teen die vereniging, CATA, een van twee groepe wat by Donderdag se staking betrokke was.Mandla Hermanus van CATA het egter enige betrokkenheid by die geweld ontken. EWN berig die provinsiale regering het ook regsdienste gevra om ’n kennisgewing op te stel waarin gevra word om die Nyanga-gebied tot ’n hoërisiko-sone te verklaar.