JUSSIE Smollett is vrygelaat uit die tronk. Die 39-jarige het ’n gesigmasker gedra en is deur vyf veiligheidswagte omring toe hy die Cook County-gevangenis in Chicago verlaat het, ná hy borgtog van $150 000 (R2,2 miljoen) betaal het. Hy was ses dae in die slammer. Hollywood Life by Bonnie Faller skryf Smollett het geweier om kommentaar te lewer toe hy verby media- en kameraspanne gestap en in ’n motor geklim het. Die akteur is aanvanklik tot 150 dae (ongeveer vyf maande) tronkstraf gevonnis. Tronkstraf Hy het ook stappe geneem om teen sy vonnisoplegging te appelleer. Behalwe sy aanvanklike tronkstraf van 150 dae, staar hy ook ’n 30 maande misdaad proeftydperk in die gesig volgens Chicago se regter James Linn. Smollett is ook gedwing om $120 106 in restitusie en $25 000 aan boetes te betaal. Die gewese Empire-ster is aangekla van vyf aanklagte van wanordelike gedrag vir die stage van ’n haatmisdaad en die indiening van ’n vals polisieverslag in Desember 2021. In 2019 het hy ’n verslag ingedien waarin beweer word dat hy deur twee Trump-ondersteuners in ’n haatmisdaad aangeval is, en verklaar dat hulle ’n strop om sy nek vasgemaak het.