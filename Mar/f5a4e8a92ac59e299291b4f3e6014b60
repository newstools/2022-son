Ná agtereenvolgende nederlae in vriendskaplike wedstryde het die Roses United-rugbyklub baie huiswerk om te doen. Die manne van Wellington moes Saterdag met 17-19 teen Kuilsrivier die knie buig. Om sake te vererger, was dit een van Roses se oud-spelers John-Lee Klazen wat die wendrie in dié kragmeting se doodsnikke in die Jagtershof-sportstadion gaan druk het. Klazen het in ’n kort video oor sy wendrie met Son gesels. Nietemin is dié kragmeting tussen die onderskeie klubs van die Boland en Westelike Provinsie in ’n goeie gees gespeel. Dit is ook ’n friendly wat inderhaas laas week gereël moes word nadat Kuilsrivier se oorspronklike teenstanders, All Saints van Somerset-Wes, kop uitgetrek het. Hopelik was dit nie omdat Kuila die vorige naweek vir Bellville met 45-14 geklop het en sodoende vir Saints die skrik op die lyf gejaag het nie. Maar Kuila se bestuur sal dit eens wees dat hulle maar gesukkel het om Roses te klop. ’n Span teen wie hulle moontlik nog te staan kan kom in die eerste ronde van vanjaar se bekende Salandha Top8 Paas-toernooi. Die draw wie mekaar in die eerste ronde pak vind eerskomende Vrydag in Saldanha plaas. Roses sal self ook so bietjie diep introspeksie moet gaan doen ná die nederlaag teen Kuila. Ofskoon die Bolanders weer met flambojante couter attacks die toeskouers trakteer het, sal daar drasties aandag aan hulle skrumwerk gegee moet word. In die lynstane het Roses se hakers ook gesukkel om hul springers te vind. Die naweek se beskikbare klubrugby-uitslae is: BOLAND Alberts 13, Rooiberg 18; Ashton United 29, Grabouw 26; Atlantis (WP) 7, Young Hearts (Boland) 60; Barbarians 7, Black Birds 10; Bella Vista 52, Tulbagh 13; Botrivier 26, Atlantics 7; Darling 29, Robertson 31; De Doorns United 10, Lovedale 6; Good Hopes 31, Citrusdal 21; Hamlet 67, Porterville 17; Hillcrest (Boland) 10, Paarl (WP) 15; Invincibles 26, Young Spurs 22; Kleinmond 29, Evergreens Paarl 22; Kuilsrivier (WP) 19, Roses United (Boland) 17; Langebaan 22, Steenberg Coves 17; Leipoldt United 17, Green Lillies 12; Majestics 36, Villagers Wittewater 22; Mamre 38, Vredenburg 29; McGregor 23, Rangers Robertson 12; Mountain Stars 12, Miracles 19; Never Despair 44, Saron 27; Paardekloof 18, Pumas 11; Perseverance 17, Rangers Bredasdorp 17; Rawsonville 38, Touwpark 25; Riviersonderend 19, Helderstroom 7; Safcol 52, Sea Hawks 7; Saldanha 26, Young Hamiltons 21; Scottsdene Central (WP) 28, Moorreesburg (Boland) 33; Stryders 19, Suurbrak 14; Temperance 21, Hopefield 10; St. Helena 46, Koringberg 5; United Stones (Boland) 19, Violets (WP) 12; Velddrif 55, Stanford Universals 33; Villiersdorp 26, Black Leaves 28; Wesbank (Boland) 24, Hamlets (WP) 27; Worcester Villagers 68, Montagu Villagers 12; Young Blues 19, Riebeeck United 10; Young Warriors 34, Blue Swallows 24. WESTELIKE PROVINSIE Hamiltons 37, Villager RFC 7; Macassar 83, Whistling Wheels 3; Franschhoek 42, Laer Paarl 17; Strand 34, Strand United 12. 