DIE One Day reeks tussen Suid-Afrika en Bangladesj is nou met 1-1 elk gelyk nadat die Proteas die tweede wedstryd met 7 paaltjies gewen het. Die begeesterde besoekers het die wedstryd vol bevrado begin, nadat hulle die eerste wedstryd Vrydag op Centurion maklik met 38 lopies gewen het. Maar dit was ’n ander Protea-span, in meer ways as een wat die veld Sondag op die Wanderers uitgestap het. Die span het hul groen hempies vir pienk verruil en ook drie veanderinge aangebring. Quinton de Kock, Wayne Parnell en Tabraiz Shamsi het onderdkeidelik vir Aiden Markram, Marco Jansen en Andile Phehlukwayo vervang. Die besoekers wat besluit het om eerste te kolf het hul span wat in die eerste wedstryd gespeel behou. Danksy uitstekende boulwerk van veral Suid-Afrika se blitse Kagiso Rabada en Lungi Ngidi het hulle die besoekers vroeg op 34/5 laat steier. Rabada was uitstekend en het 5/39 laat kantel en is as speler van die wedstryd aangewys, met Ngidi 1/34 en Parnell 1/6 in 2.5 boulbeurte. Parnell het ’n dyspierbesering opgedoen en moes die veld verlaat. Dit het meegebring dat die span se kaptein Temba Bavuma self moes inspring en boul. Hy kon in die 6.1 beurte wat hy moes afstuur nie ’n paaltjie plattrek nie. Maar ook Rassie van der Dussen moes inspring en het tot almal se verbasing 1/3 in een beurt geneem. Dit het egter bygedra dat die besoekers tot 194/9 in hul 50 beurte beperk kon word. In die jaagtog het De Kock 62 lopies van 41 balle aangeteken met sy mede aanvangskolwer Janneman Malan wat net 26 kon behaal. Maar dit was die Kapenaar Kyle Verrynne wat met 58 nie uit beindrk het. Bavuma het ook ’n stewige bydrae gemaak met 37 gelewer terwyl Van der Dussen die wenlopies met ’n grenshou behaal het.