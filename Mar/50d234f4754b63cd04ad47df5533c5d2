BAYERN Munich-sokkerklub se ster-doelwagter, Manuel Neuer, is glo gereed om in vandag se Uefa Champions League-wedstryd te speel. Die Bavarians pak RB Salzburg in die tweede been van dié klubs se Last 16-uitspeelstryd. Julian Nagelsmann, Bayern se coach, het die goeie nuus oor die beskikbaarheid van die klub se nr.1 gedeel. Neuer het die eerste been misgeloop, met dié ontmoeting wat met 1-1 klaargemaak het. Neuer het in Februarie ’n knieoperasie ondergaan en maak ná ’n maand sy terugkeer. Bayern sal beslis bly wees om hom terug te verwelkom, want dié Duitsers is desperaat om deur te dring na die volgende ronde. Nagelsmann sê: As daar geen slegte reaksie is nie, gaan hy speel. Ons weet hoe ’n belangrike speler hy vir Bayern is. “Ek is bly hy is terug en dat hy dalk sal speel.”