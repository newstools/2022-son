SONDAGAAND word die wenner van die Rise & Shine Singing Challenge by die kuierplek Utopia Cafe & Lounge gekroon. Die kompetisie wil die nuutste Kaapse talent ’n platform gee om te rise en shine. Die totale prysgeld is R50 000 en word soos volg verdeel: Die wenner kry R25 000, tweede plek kry R15 000 en derde plek R10 000. Die laaste weke het opkomende talent hulle slag gewys in die uitdunrondes. Dit gaan beslis ’n interessante aand wees wanneer die 12 finaliste beurte kry om die gehoor en judges met hul sangtalent te beïndruk. Twee gevestigde sangers, die Idols-finalis Daylin Sass en Craig Jordaan, gaan ook die stage vat en die deelnemers wys hoe die ding gedoen word. Moenie ’n lekker agtermiddag van sang by die Rise & Shine Singing Challenge by Utopia Cafe & Lounge misloop nie. Die finale skop om 16:00 af en dit kos R50 om by die kuierplek in te gaan.