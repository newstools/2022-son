“MOMENTUM is die broosste blom op die planeet. As iemand daarop loop, dan moet jy werk om die momentum terug te kry en net daardeur te kom.” Dit is Jürgen Klopp se reaksie nadat sy Liverpool-span die gaping tot net een punte verminder het op die Premierliga-kampioen en voorloper, Manchester City. Die Reds moes ’n begeesterde Arsenal in die eerste helfte tem om uiteindelik met 2-0 Woensdag in die Emirates Stadium te wen. Diogo Jota en die super sub Roberto Firmino het die Gunners weggeblaas.'n Enkele punt skei die titel rivals, wat op 10 April in die Etihad Stadium swaarde kruis in ’n wedstryd wat die kampioen kan bepaal in ’n opwindende titel race. Dit is 'n merkwaardige comeback tot dusver as daar in ag geneeem word dat City nog vroeg in die nuwe jaar 'n voorsprong van 14 punte oor die Merseyside-span gehad het. Terwyl Klopp-hulle op die oomblik die in-vorm span is, is die Liverpool-breier waaksaam om nie te veel vertroue in hul momentum te stel met hul aanslag op ’n tweede liga-titel in drie jaar. “Ek dink regtig nie baie oor City nie, dit is die waarheid,” het Klopp verduidelik. “Ek weet die enigste kans wat ons het is om 'n waansinnige hoeveelheid sokkerwedstryde te wen, want ons teenstanders wen ongelooflik baie sokkerwedstryde. “Die laaste paar jaar het ons mekaar tot waansinnige vlakke gedruk. Dit maak elke wedstryd moeiliker, jy kan dit geniet, maar dan moet jy gereed wees vir die intensiteit. "Ek dink nie dit is ’n probleem elke drie dae om gefokus te wees met wat jy doen nie, maar dan kom die fisieke deel. “Ons baklei nie met City nie, ons speel City oor drie of vier weke en ons sal hulle dan ’n behoorlike stryd gee, maar verder is ons op 'n goeie plek, in ’n goeie bui. Maar, ons weet die enigste manier hoe ons dit kan doen, is om regtig diep te delf,” het die Duitser bygevoeg. – AP 