DIE waarnemende hoof­direkteur van verkeersbestuur in die Wes-Kaap, Farrel Payne (56), se verhoor begin Junie. Payne verskyn op klagte van poging tot verkragting, seksuele aanranding en crimen­ injuria. Hy het Donderdag in Kaapstad se streekhof verskyn. Hofdatums van 2 en 3 Junie vir verhoor is daarvoor uitgesit. Alexis Serra, ’n aktivis van Plumstead wat vir vroueregte veg, sê daar is ’n skrille kontras van hoe Farrel Payne se seksuele saak gehanteer is teenoor dié van die vorige minister van gemeenskapsveiligheid, Albert Fritz. “Payne se saak loop tans en Albert Frits is geskors.” Skuldig Serra sê Alan Winde en die Wes-Kaapse minister van vervoer en openbare werke, Daylin Mitchell, glo daar is sekere wetlike voorskrifte wat oorweeg moet word voordat Payne geskors kan word. “Fritz is skuldig bevind, maar hy is die fall guy omdat klagte van seksuele harass­ment teen senior amptenare in die regering volop is. Maar anders as Payne, kon wetlike voorskrifte Fritz nie red nie.” Serra sê gender-based violence gaan alles oor partypolitiek, bondgenote en com­rades-in-arms in die regering. “Dit speel alles ’n rol in hoe besluit word hoe interne ondersoeke na seksuele harass­ment moet verloop. Dít alles ten koste van die ondergeskikte, wanneer dit kom by hoë-profiel-seniorbestuur. Alan Winde moet bedank.” Payne is op borgtog van R5 000 vrygelaat.