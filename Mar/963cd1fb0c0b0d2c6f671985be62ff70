DIE 50-jarige tromspeler Taylor Hawkins van die multi-Grammy-bekroonde rockgroep die Foo Fighters is dood. In ’n verklaring Vrydag op Twitter, sê sy band members: “Die Foo Fighters-familie is verpletter deur die tragiese en ontydige verlies van ons geliefde Taylor Hawkins. “Sy musikale gees en aansteeklike lag sal vir altyd met ons almal voortleef.” Die oorsaak van Hawkins se dood is nie bekend gemaak nie. Hawkins se dood kom op dieselfde dag wat die groep by die Festival Estereo Picnic in Bogota, Colombia sou speel. Hawkins het sedert 1997 saam met die Foo Fighters gespeel, een van die VSA se mees invloedryke en krities bekroonde alternatiewe rockgroepe. – Algoafm 