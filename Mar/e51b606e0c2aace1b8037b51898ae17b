’N COP in Mpumalanga is dood in ’n skietgeveg met ’n groep mans nadat ’n klopjag op ’n gastehuis in Kabokweni uitgevoer is. Die mans was na bewering besig om ’n rooftog te beplan toe die cops toegeslaan het. Brig. Selvy Mohlala, ’n polisiewoordvoerder, sê die voorval het Vrydagoggend plaasgevind toe die polisie op ’n wenk gereageer het oor die gastehuis, waar 15 mans na bewering besig was om ’n rooftog te beplan. Hy sê toe die verdagtes die polisie gewaar, het hulle losgebrand. Die oorledene, sers. Enoch Nsimba, van die Kabokweni Sigbare Polisiëringseenheid, is noodlottig gewond tydens die skietery. Mohlala sê een verdagte is gewond, terwyl ses ander in hegtenis geneem is.’n Soektog is aan die gang om die oorblywende verdagtes aan te keer. “Daar is ook op altesaam agt vuurwapens met ammunisie gekonfiskeer, insluitend ’n AK-47-geweer, asook twee ander gewere en vyf pistole. "Daar is ook op vier voertuie beslag gelê,” het Mohlala bygevoeg. Die verdagtes wat in hegtenis geneem sal na verwagting Maandag in die Kabokweni-landdroshof verskyn. – Algoafm 