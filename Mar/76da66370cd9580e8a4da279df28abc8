RUSLAND se minister van buitelandse sake, Sergei Lavrov, en sy eweknie van die Oekraïne, Dmytro Kuleba, het face-to-face talks gehad, maar niks is opgelos nie. Dis nou al meer as twee weke terug dat Rusland vir Oekraïne aangeval het. Vorige gesprekke het ook misluk en Lavrov en Kuleba se gesprekke Donderdag in Antalya, Turkey, het ook op ’n dooiepunt uitgeloop. Lavrov het vroeër ook gesê Rusland se militêre aanval loop volgens plan. Die Oekraïne sê sewe humanitêre deurgange is oopgemaak sodat sy burgers na veiligheid kan vlug. ’n Verdere probleem is dat baie lande in Afrika afhanklik is van koring wat van die Oekraïne afkom. Die Oekraïne en Rusland verskaf tot 30% koring aan die res van die wêreld en dit veroorsaak probleme. Vitali Klitschko, voormalige swaargewigbokskam­pioen van die wêreld is die burgemeester van Kiëf en hy sê omtrent 2 miljoen mense het reeds uit die land gevlug. Russiese soldate is luidens berigte besig om nader aan die hoofstad te kom. In Mariupol het die Russe ook luidens berigte ’n kinderhospitaal aangeval en drie mense is dood. Bevries Lavrov het gesê regse groepe­ gebruik ’n deel van die hospitaal en dis waarom dit aangeval is en daar was geen pasiënte in die hospitaal nie. Verskeie sanksies is deur lande teen Rusland ingestel. Die Verenigde Koninkryk het ook sewe Russiese sakemanne se bates bevries. Een van hulle is Roman Abramovich wat die Engelse sokkerklub Chelsea besit. Hy is besig om die klub te verkoop. Sony en Nintendo, twee besigheidsreuse van Japan, het ook aangekondig hulle voer nie meer uit na Rusland nie. Sony Interactive Entertainment is die vervaardiger van PlayStation 5. – Al Jazeera en The Guardian