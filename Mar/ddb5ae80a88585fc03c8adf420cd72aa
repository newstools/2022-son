JOE Biden het Saterdag voorberei om in Warsaw met twee Oekraïense ministers te vergader in die eerste aangesig-tot-aangesig ontmoeting tussen die Amerikaanse president en top-Kiev-amptenare sedert Rusland se inval begin het. Die minister van buitelandse sake, Dmytro Kuleba, en minister van verdediging, Oleksii Reznikov, sal ’n seldsame reis uit die Oekraïne onderneem in ’n moontlike teken van groeiende vertroue in die terugvegpoging teen Russiese magte. Die Withuis het gesê Biden sal ‘inloer’ by ’n vergadering tussen die Amerikaanse minister van buitelandse sake, Antony Blinken, en die Amerikaanse minister van verdediging, Lloyd Austin, met Kuleba en Reznikov in die Poolse hoofstad. Biden het Kuleba laas op 22 Februarie in Washington ontmoet, twee dae voordat Rusland met sy aanval begin het.Sedertdien het Kuleba ook op 5 Maart met Blinken in Pole langs die grens met die Oekraïne vergader. Biden is op die tweede en laaste dag van ’n besoek aan Pole nadat hy vroeër die week met EU- en NAVO-leiers in Brussel vergader het. Hy het Vrydag ontmoet met Amerikaanse soldate wat naby die Oekraïense grens in Pole gestasioneer was en met hulpwerkers wat vlugtelinge gehelp het wat uit die konflik vlug. Hy het Oekraïners geprys omdat hulle “ruggraat” teen die Russiese inval getoon het en hul weerstand vergelyk met die Tiananmen-plein pro-demokrasie-betogings in China in 1989. – Jacarandafm